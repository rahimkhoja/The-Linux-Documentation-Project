<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
 <META NAME="GENERATOR" CONTENT="SGML-Tools 1.0.9">
 <TITLE>Quoting HOWTO</TITLE>


</HEAD>
<BODY>
<H1>Quoting HOWTO</H1>

<H2>Erik Hensema (<CODE>erik@hensema.xs4all.nl</CODE>), Jasper Aukes,
(<CODE>jasper@nl.linux.org</CODE>)</H2>v1.0, 29 Mei 1999
<P><HR>
<EM>Dit document beschrijft hoe men het best kan antwoorden op berichten in
nieuwsgroepen en e-mail.</EM>
<HR>
<H2><A NAME="s1">1. Inleiding</A></H2>

<P>Als je wilt reageren op berichten die gepost staan in een nieuwsgroep, dan moet
je rekening houden met een aantal belangrijke regels om je bericht zo leesbaar
mogelijk te maken voor iedereen. Die zogenaamde regels zijn in de loop van vele
jaren zo gegroeid, omdat ze nuttig bleken te zijn.
Met de groei van het internet neemt ook het aantal gebruikers die de
historie en het nut van deze regels niet kennen toe. Het zal dan ook meestal zo
zijn dat men verkeerd citeert omdat dat men er simpelweg nog nooit op gewezen is
dat het plezieriger is als iedereen zich aan deze regels probeert te houden.
Dit document zal aan de hand van een aantal voorbeelden laten zien welke
regels er zijn en hoe ze het beste gehanteerd kunnen worden.
<H2><A NAME="s2">2. Algemeen</A></H2>

<P>Bij het plaatsen van een reactie op een bericht zal je programma automatisch de
oorspronkelijke tekst in je antwoord plaatsen, met groter-dan (dus: > ) tekens
ervoor.
<P>Dit citeren heeft als doel om de lezer van je antwoord te laten begrijpen op
welke tekst gereageerd wordt. Het kan namelijk zo zijn dat jouw antwoord eerder
bij de lezer aankomt dan het originele bericht, of dat het originele bericht
al weer verjaard (expired) is.
<P>Aan het eind van dit document staan wat tips over hoe je je programma het beste
in kunt stellen, zodat je een bericht automatisch op de juiste manier citeert.
<P>Hoewel dit document gaat over Usenet (nieuwsgroepen), geldt zo'n beetje alles
ook voor reageren op e-mail, en dan met name reageren in mailinglists. Bij
persoonlijke e-mail is duidelijke communicatie ook zeer belangrijk. Om goed te
kunnen communiceren met iemand is correct citeren van essentieel belang.
<H2><A NAME="s3">3. Een paar regels</A></H2>

<P>Zoals al eerder gezegd zijn voor het correct citeren van (delen van) het
originele bericht een paar regels ontstaan. Hier worden ze uitgelegd en in het
volgende hoofdstuk zullen we een paar voorbeelden zien.
<H2>3.1 Knip in het oorspronkelijke bericht</H2>

<P>Het is niet de bedoeling dat je het gehele oorspronkelijke bericht geciteerd
laat staan in je reactie. Probeer het oorspronkelijke bericht zoveel mogelijk
in te korten en te ontdoen van onnodige stukken, zoals de <B>aanhef</B> en
ook zeker de <B>ondertekening</B> van de schrijver. Sommige programma's doen
dat laatste overigens al automatisch. Zorg ervoor dat je het oorspronkelijke
stuk geen onrecht aandoet door dingen uit hun context te halen of wijzigingen
in de aangehaalde tekst aan te brengen. Laat verder alleen <B>die</B> stukken
tekst van het originele bericht staan waar je zelf ook daadwerkelijk
(inhoudelijk) op reageert!
<H2>3.2 Onder de geciteerde tekst reageren</H2>

<P>Reageer <B>altijd</B> onder de geciteerde tekst van het oorspronkelijke
bericht. Op die manier blijft de uiteindelijke tekst een logisch geheel.
Vergelijk het met redactioneel commentaar op ingezonden brieven in een krant:
dat gebeurt ook altijd onder het bericht. Het reageren bovenaan het bericht, en
het volledig aanhalen van het oorspronkelijke bericht wordt door velen gezien
als minachting voor de lezer: de schrijver levert namelijk een erg onverzorgd
stuk werk af en het kost de lezer veel moeite om het bericht te kunnen lezen.
<P>De rode draad van een discussie is compleet verdwenen als op jouw bericht weer
een reactie komt, zeker als dat een reactie is van iemand die de regels voor
het quoten (ook) niet correct hanteert.
<H2>3.3 Tussendoor reageren</H2>

<P>Het reageren <B>tussen</B> stukken aangehaalde tekst kan soms wel erg handig
zijn. Vooral als de schrijver van het oorspronkelijke bericht meerdere vragen of
stellingen schreef waarop je wilt reageren, is het handig om per onderwerp apart
te reageren.
<P>Laat tussen de overgangen van geciteerde tekst naar antwoord en andersom dan
wel telkens 1 regel leeg, dit komt de leesbaarheid enorm ten goede.
<H2>3.4 Ondertekenen</H2>

<P>Onderteken je bericht altijd helemaal onderaan het bericht. Helaas zit er een
fout in het populaire <EM>Microsoft Outlook Express</EM>, waarbij de
ondertekening onterecht boven de aangehaalde tekst wordt gezet. Het is dan ook
aan te raden om de automatische ondertekening van berichten uit te zetten in
dat programma.
<H2>3.5 Nog een aantal tips</H2>

<P>Als ondanks alles de hoeveelheid geciteerde tekst uit het originele bericht nog
erg groot blijft, dan kun je stukken gaan samenvatten tussen rechte haken:
[samenvatting]. Zeker als er meerdere antwoorden over en weer zijn geweest
(thread) is het zinvol die hele discussie <B>niet</B> de hele tijd volledig
over te nemen. Op die manier moeten mensen die de discussie aan het volgen zijn
namelijk steeds jouw hele bericht langslopen tot ze onderaan eindelijk de nieuwe
regels te lezen krijgen. Die manier van antwoorden doet mensen vaak geloven dat
boven de geciteerde tekst uiteindelijk toch handiger zou zijn.
<P>Ook in dit soort gevallen is het dus handiger om een 1-regelige samenvatting
tussen blokhaken bovenaan te zetten en <B>daaronder</B> je reactie te
beginnen.
<P>Een ander punt waar je op moet letten, is dat je geen zogenaamde 'me too'
berichten gaat plaatsen. Dat zijn berichten waarin alleen maar staat dat je het
ergens mee eens bent, maar die verder niets toevoegen. Bijna even hinderlijk
zijn de berichten die als enige boodschap hebben 'sorry, ik kan je niet helpen'.
In dit soort mededelingen is echt <B>niemand</B> geinteresseerd. Deze
laatste tips vallen eigenlijk meer onder de <B>Usenet-etiquette</B> waarnaar
in het hoofdstuk <EM>Referenties</EM> wordt verwezen. Dit is een vak apart,
maar ook <B>zeker</B> de moeite waard om te lezen, het bevordert een goede
sfeer waarbinnen discussies op Usenet kunnen plaatsvinden.
<H2><A NAME="s4">4. Voorbeelden</A></H2>

<P>We bekijken nu een aantal mogelijke reacties op de volgende voorbeeld posting:
<P>
<BLOCKQUOTE><CODE>
<PRE>
Hallo,

Ik ben op zoek naar een goed hotel in Parijs, niet te duur, graag dichtbij het
centrum, en goed bereikbaar met het openbaar vervoer.
Verder zoek ik een bedrijf dat auto's verhuurt in Parijs.

Met vriendelijke groet,

Erik
--
Erik Hensema (erik@hensema.xs4all.nl)
</PRE>
</CODE></BLOCKQUOTE>
<H2>4.1 Onderaan antwoorden en knippen</H2>

<P>Eerst zien we een helaas zeer veel voorkomende manier van reageren waarbij
eigenlijk twee dingen fout gaan:
<P>
<UL>
<LI>Er wordt bovenaan begonnen met het antwoord</LI>
<LI>Het oorspronkelijke bericht wordt <B>volledig</B> geciteerd</LI>
</UL>
<P>
<BLOCKQUOTE><CODE>
<PRE>
Hallo Erik,

Hotel 'xxx' is een aanrader, ik ben er zelf ook geweest.
Verhuurbedrijf 'yyy' zit er om de hoek, dus dat is erg handig.

Groeten,

Piet Anoniem.
Erik Hensema schreef:
>Hallo,
>
>Ik ben op zoek naar een goed hotel in Parijs, niet te duur, graag dichtbij
>het centrum en goed bereikbaar met het openbaar vervoer.
>Verder zoek ik een bedrijf dat auto's verhuurt in Parijs.
>
>Met vriendelijke groet,
>
>Erik
>--
>Erik Hensema (erik@hensema.xs4all.nl)
</PRE>
</CODE></BLOCKQUOTE>
<P>Door deze manier van antwoorden is het geheel moeilijk leesbaar, omdat je, om
de context van het antwoord te kunnen begrijpen, eerst halverwege de tekst moet
beginnen met lezen en je daarna weer naar boven moet om daar het antwoord te
lezen.
<P>Op de volgende manier antwoord je veel beter:
<P>
<BLOCKQUOTE><CODE>
<PRE>
Erik Hensema schreef:

>Ik ben op zoek naar een goed hotel in Parijs, niet te duur, graag dichtbij
>het centrum, en goed bereikbaar met het openbaar vervoer.

Hotel 'xxx' is een aanrader, ik ben er zelf ook geweest.

>Verder zoek ik een bedrijf dat auto's verhuurd in Parijs.

Verhuurbedrijf 'yyy' zit er om de hoek, dus dat is erg handig.

Groeten,

Piet Anoniem.
</PRE>
</CODE></BLOCKQUOTE>
<P>Een prima leesbaar bericht, met een duidelijke rode draad. De onnodige tekst
(de aanhef en de groet) is weggeknipt, en de reacties staan direct onder de
vragen.
<P>Misschien valt het op dat onze Piet geen 'hallo' zegt boven zijn bericht. Dat is
niet onbeleefd, maar eigenlijk standaard in de nieuwsgroepen, althans bij
reacties op berichten. Bij het schrijven van een nieuw bericht moet je het zelf
weten.
<H2>4.2 To the point</H2>

<P>Stel dat onze Piet geen verhuurbedrijf wist, dan zou het bericht er zo uit komen
te zien:
<P>
<BLOCKQUOTE><CODE>
<PRE>
Erik Hensema schreef:

>Ik ben op zoek naar een goed hotel in Parijs, niet te duur, graag dichtbij
>het centrum, en goed bereikbaar met het openbaar vervoer.

Hotel 'xxx' is een aanrader, ik ben er zelf ook geweest.

Groeten,

Piet Anoniem.
</PRE>
</CODE></BLOCKQUOTE>
<P>Geen verwijzing meer naar het verhuurbedrijf, want het is op zich vrij nutteloos
om te zeggen 'sorry, dat weet ik niet'. Echt fout is dat niet, hier moet je zelf
een beetje bepalen wat nuttig is en wat overdreven veel citeren is.
<H2>4.3 Samenvatten originele bericht</H2>

<P>Stel dat Erik nou erg langdradig was geweest met zijn vraag, en dat het er op
het laatst op neerkwam dat hij een hotel zocht, kan dat als volgt worden samen
gevat:
<P>
<BLOCKQUOTE><CODE>
<PRE>
Erik Hensema schreef:

[zoekt hotel in Parijs]

Hotel 'xxx' is een aanrader, ik ben er zelf ook geweest.

Groeten,

Piet Anoniem.
</PRE>
</CODE></BLOCKQUOTE>
<H2><A NAME="s5">5. Instellingen voor programma's</A></H2>

<P>Hier volgen nog wat handige instellingen voor twee van de meest gebruikte
email en news programma's
<H2>5.1 Netscape 4.5</H2>

<P>Kies bij "voorkeuren" voor "E-mail &amp; nieuwsgroepen" en daarin de groep
"berichten". Je kunt hier kiezen op welke manier een bericht geciteerd moet
worden, kies hier voor "Antwoorden onder aangehaalde tekst".
<H2>5.2 Outlook Express</H2>

<P>Tijdens het schrijven van deze HOWTO waren de instellingen voor dit programma
nog niet bekend bij de auteurs. Wel weet is bekend dat er een fout in OE zit,
waardoor de ondertekening van een bericht automatisch boven het citaat wordt
gezet. Er wordt je dan ook aangeraden om de automatische ondertekening
<B>uit</B> te zetten.
<P>De ondertekening kan handmatig geplaatst worden met de toetsencombinatie Ctrl
Shift-S.
<P>Microsoft is al ingelicht over dit probleem, maar helaas lijkt men er niets aan
te willen doen. Wel is een aantal personen bezig om met VBScript dit probleem
te omzeilen, wat helaas tot nu toe nog niet gelukt is.
<H2><A NAME="s6">6. Referenties</A></H2>

<P>Voor het opstellen van dit document is voor een belangrijk deel gebruik gemaakt
van de al langer bestaande <B>
<A HREF="http://leerquoten.monster.org/">leerquoten</A></B> pagina van Erik Hensema.
<UL>
<LI>Meer informatie over schrijven op 
<A HREF="http://www.kinkhorst.com/usenet/NL/">Usenet</A></LI>
<LI>Usenet 
<A HREF="http://www.kinkhorst.com/usenet/regels.html">etiquette</A> regels.</LI>
<LI>
<A HREF="http://www.kinkhorst.com/usenet/emily.html">Emily</A>
Postnews.</LI>
</UL>
<H2><A NAME="s7">7. Copyleft</A></H2>

<P>Op de informatie in deze HOWTO zit <B>geen</B> copyright. Bij gedeeltelijke
of gehele overname van dit document wordt je wel verzocht om de auteurs te
vermelden. Als je de overgenomen informatie wilt aanpassen dien je vooraf
toestemming van een van beide auteurs te verkrijgen.
</BODY>
</HTML>
