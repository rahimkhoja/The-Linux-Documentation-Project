  Linux Information Sheet
  Michael K. Johnson <johnsonm@redhat.com>
  v4.14, 1 settembre 1998

  Questo documento fornisce semplici informazioni sul sistema operativo
  Linux, inclusa una introduzione a Linux, una lista di caratteristiche,
  requisiti hardware e risorse. Questo documento è stato tradotto da
  Giovanni Bortolozzo, <borto@pluto.linux.it>.
  ______________________________________________________________________

  Indice Generale


  1. Introduzione a Linux
  2. Caratteristiche di Linux
  3. Requisiti hardware
     3.1 Configurazione minima
     3.2 Configurazione usabile
     3.3 Hardware supportato

  4. Un elenco incompleto di programmi portati su Linux e altro software
  5. Chi usa Linux?
  6. Procurarsi Linux
     6.1 In FTP Anonimo
     6.2 In CD-ROM
     6.3 Altri modi per procurarsi Linux

  7. Stato legale di Linux
  8. Notizie su Linux
  9. Il futuro
  10. Questo documento
  11. Questioni legali


  ______________________________________________________________________

  11..  IInnttrroodduuzziioonnee aa LLiinnuuxx

  Linux è una reimplementazione completamente gratuita delle specifiche
  POSIX, con estensioni SYSV e BSD (il che significa che sembra proprio
  come Unix, ma non è derivato dallo stesso codice di partenza),
  disponibile sia come codice sorgente sia in formato binario. Il suo
  copyright è posseduto da Linus Torvalds <torvalds@transmeta.com> e da
  altri collaboratori, ed è liberamente distribuibile nei termini della
  GNU General Public License (GPL). Una copia della GPL è inclusa nei
  sorgenti di Linux; è possibile ottenerne una copia anche da
  <ftp://prep.ai.mit.edu/pub/gnu/COPYING>.

  LLiinnuuxx, di per sè, è solo il kernel del sistema operativo, la parte che
  controlla l'hardware, gestisce i file, suddivide i processi e così
  via. Esistono diverse combinazioni di Linux con insiemi di utilità e
  applicazioni per formare un sistema operativo completo. Ognuna di
  queste combinazioni è detta una ddiissttrriibbuuzziioonnee di Linux. La parola
  LLiinnuuxx, sebbene in senso stretto si riferisca specificamente al kernel,
  è largamente e correttamente usata per riferirsi all'intero sistema
  operativo costruito attorno al kernel Linux. Per un elenco e una breve
  descrizione delle diverse distribuzioni, si veda
  <http://sunsite.unc.edu/LDP/HOWTO/Distribution-HOWTO.html>.  NNeessssuunnaa
  di queste distribuzioni è il ``Linux ufficiale''.

  Linux nnoonn è di pubblico dominio, non è nemmeno ``shareware''. È un
  software ``libero'', comunemente chiamato ffrreeeewwaarree o OOppeenn SSoouurrccee
  SSooffttwwaarree[[ttmm]] (si veda  <http://www.opensource.org>), e si possono
  distribuire o venderne copie, ma si devono includerne i sorgenti o
  renderli disponibili nello stesso modo con il quale si distribuiscono
  o si vendono gli eseguibili. Se si distribuisce una qualsiasi
  modifica, si è obbligati per legge a distribuire i sorgenti di queste
  modifiche. Si veda la GNU General Public License per i dettagli.

  Linux è ancora libero, come nella versione 2.0, e continuerà a
  esserlo. La natura del copyright GNU, a cui Linux è soggetto,
  renderebbe illegale il fatto che non sia più libero. Notare che: la
  parte `libera' implica l'accesso ai sorgenti indipendentemente
  dall'aspetto monetario; è perfettamente legale far pagare denaro per
  la distribuzione di Linux, a patto che venga distribuito anche il
  codice sorgente. Questa è una generalizzazione; per aspetti più
  accurati, leggere la GPL.

  Linux gira su macchine 386/486/Pentium con bus ISA, EISA, PCI e VLB.
  MCA (bus della IBM) non è attualmente ben supportato, sebbene nella
  nuova versione in fase di sviluppo, la 2.1.x, il supporto sia stato
  inserito. Se siete interessati, guardate
  <http://glycerine.itsmm.uni.edu/mca>.

  È in corso il port per diverse piattaforme Motorola 680x0 (attualmente
  usate in alcuni Amiga, Atari e macchine VME), che ora funziona
  abbastanza bene. Richiede un 68020 con MMU, un 68030, un 68040 o un
  68060 e richiede anche l'FPU. Per ora il supporto di rete e X non
  funzionano. Si veda  <news:comp.os.linux.m68k>.

  Linux funziona bene sulle CPU Alpha della DEC, supportando attualmente
  le piattaforme ``Jensen'', ``NoName'', ``Cabriolet'', ``Universal
  Desktop Box'' (meglio conosciuta come Multia). Per altre informazioni,
  si veda <http://www.azstarnet.com/~axplinux/FAQ.html>.

  Linux funziona bene su Sun SPARC e viene utilizzato già su molte
  macchine sun4c, sun4m e sun4u, mentre il supporto per sun4 è in fase
  di sviluppo. Red Hat Linux è (alla scrittura di questo testo) la sola
  distribuzione disponibile per SPARC; si veda
  <http://www.redhat.com/support/docs/rhl-sparc/>.

  Linux è in attiva fase di port per architetture PowerPC, incluse le
  macchine PowerMac (Nubus e PCI), Motorola, IBM e Be. Si veda
  <http://www.cs.nmt.edu/~linuxppc/> e  <http://www.linuxppc.org/>.

  Port su altre macchine, tra cui MIPS (si veda
  <http://linus.linux.sgi.com> e  <http://lena.fnet.fr/>) e ARM, sono in
  corso e stanno mostrando dei progressi. Non trattenete il fiato, ma se
  siete interessati e capaci di contribuire, potete trovare facilmente
  altri sviluppatori che vorrebbero lavorare con voi.

  Linux non è più considerato in beta test da quando è stata rilasciata
  la versione 1.0 il 14 marzo 1994. C'erano ancora bug nel sistema, e
  nuovi bug salteranno fuori e saranno risolti col passare del tempo.
  Siccome Linux segue il ``modello a sviluppo aperto'', tutte le nuove
  versioni sono rilasciate al pubblico anche se non sono considerate
  ``prodotti di qualità''.  Comunque, per aiutare la gente a capire se
  sta prelevando una versione stabile o no, è stato adottato il seguente
  schema: le versioni n.x.y, dove x è un numero pari, sono le versioni
  stabili, e come vengono risolti bug viene incrementato y. Così dalla
  versione 1.2.2 alla 1.2.3 ci fu la correzione di alcuni bug e non
  l'aggiunta di nuove caratteristiche. Le versioni n.x.y, dove x è un
  numero dispari, sono di qualità beta per soli sviluppatori, e possono
  quindi essere instabili e cadere (crash), ma hanno nuove
  caratteristiche aggiuntive. Non appena il kernel attualmente in
  sviluppo diviene stabile, verrà ``congelato'' in uno nuovo kernel
  ``stabile'', e lo sviluppo continuerà con una nuova versione del
  kernel. Si noti che la maggior parte dei rilasci del kernel Linux,
  beta o meno, sono relativamente robuste; in questo contesto
  ``stabile'' significa che ``cambia lentamente'' oltre a ``robusto''.


  La versione stabile attuale è la 2.0.35 (questa continua a cambiare a
  mano a mano che vengono aggiunti nuovi supporti hardware e corretti
  bug), ed è partito lo sviluppo dei kernel sperimentali 2.1.x. I
  sorgenti del kernel Linux contengono un file, Documentation/Changes,
  che spiega i cambiamenti di cui si deve essere consci quando si
  aggiorna la versione del kernel. Comunque, la stragrande maggioranza
  degli utenti di Linux semplicemente aggiornano periodicamente la loro
  distribuzione per avere una nuova versione del kernel.

  Molte versioni di Linux, beta o no, sono abbastanza stabili e si
  possono usare se fanno quel che vi serve. Un sito ha utilizzato un
  computer con la versione 0.97p1 (rilasciata nell'estate del 1992) per
  più di 136 giorni senza nessun errore o crash (e avrebbe funzionato
  ancora più a lungo se un operatore sbadato non avesse erroneamente
  staccato la spina dell'alimentatore principale...) Altri hanno
  segnalato uptime di oltre un anno. Un sito ha ancora un computer che
  usa Linux 0.99p15 da oltre 600 giorni.

  Una cosa da considerare è che Linux è sviluppato usando un modello
  aperto e distribuito, invece di un modello chiuso e centralizzato come
  molto altro software. Questo significa che la versione di sviluppo
  corrente è sempre pubblica (con un ritardo di una o due settimane) in
  modo che tutti possano usarla. Il risultato è che ogni volta una
  versione con nuove funzionalità viene rilasciata, quasi sempre
  contiene bug, ma con il rapido sviluppo esistente i bug sono trovati e
  corretti velocemente, spesso in ore, in quanto molta gente lavora per
  risolverli.

  Diversamente, il modello chiuso e centralizzato significa che una sola
  persona o un gruppo lavora al progetto, e solo loro rilasciano il
  software quando ritengono che funzioni bene. Spesso questo porta a un
  lungo intervallo tra le release, una lunga attesa per risolvere i bug
  e uno sviluppo lento. Certamente l'ultima release pubblica di tale
  software è, a volte, di qualità superiore, ma la velocità di sviluppo
  è generalmente molto inferiore.

  Per una discussione su questi due modelli, si legga ``The Cathedral
  and the Bazaar'' a
  <http://sagan.earthspace.net/~esr/writings/cathedral-bazaar/> di Eric
  Raymond.

  Al 1 settembre 1998, la versione stabile corrente di Linux è 2.0.35, e
  quella in fase di sviluppo è 2.1.119.


  22..  CCaarraatttteerriissttiicchhee ddii LLiinnuuxx


  ·  Multitasking: più programmi funzionano contemporaneamente.

  ·  Multiutenza: più utenti nella stessa macchina contemporaneamente (e
     sseennzzaa licenze per coppie di utenti!).

  ·  Multipiattaforma: funziona su varie CPU diverse, non solo Intel.

  ·  Multiprocessore: il supporto per SMP è disponibile su piattaforme
     Intel e SPARC (ed è in sviluppo il supporto su altre piattaforme),
     e Linux viene usato in diverse applicazioni MP loosely-coupled, tra
     cui i sistemi Beowulf (si veda  <http://cesdis.gsfc.nasa.gov/linux-
     web/beowulf/beowulf.html>) e il supercomputer basato su SPARC
     Fujitsu AP1000+.

  ·  Multithreading: ha supporto nativo nel kernel per thread di
     controllo multipli e indipendenti all'interno dello stesso spazio
     di memoria del processo.

  ·  Funziona in modalità protetta nel chip 386.

  ·  Protezione della memoria tra processi, in modo che un programma non
     possa mandare in crash l'intero sistema.

  ·  Caricamento degli eseguibili a richiesta: Linux legge dal disco
     solo le parti di un programma che sono realmente usate.

  ·  Condivisione pagine copy-on-write tra processi. Questo significa
     che più processi possono usare la stessa memoria per funzionare.
     Quando uno tenta di scrivere in quella zona di memoria, quella
     pagina (un pezzo di memoria da 4Kb) è copiata in un altro posto.
     Copy-on-write ha due vantaggi: incrementa la velocità e diminuisce
     l'uso di memoria.

  ·  Memoria virtuale con paginazione (non fa lo swap di interi
     processi) su disco: in una partizione separata o in un file del
     filesystem o in entrambi, con la possibilità di aggiungere nuove
     aree durante il normale funzionamento (sono chiamate aree di swap).
     Un massimo di 16 di queste aree di swap da 128 Mb (2GB nei kernel
     recenti) possono essere usate contemporaneamente, per un totale
     teorico di 2 Gb di spazio di swap disponibile. È semplice
     aumentarlo, se necessario, cambiando poche linee di codice
     sorgente.

  ·  Memoria unificata per programmi utente e cache del disco, in modo
     che tutta la memoria possa essere usata per la cache e la cache
     possa essere ridotta quando funzionano programmi di grandi
     dimensioni.

  ·  Collegamento (link) dinamico delle librerie condivise (DLL), e
     naturalmente anche di quelle statiche.

  ·  Può creare core per l'analisi post-mortem dei processi, permettendo
     l'uso di un debugger su un programma non solo mentre sta
     funzionando, ma anche dopo che è terminato in malo modo.

  ·  Compatibile a livello sorgente con POSIX, SYSV e BSD.

  ·  Attraverso un modulo di emulazione conforme a iBCS2, compatibile a
     livello di binari con SCO, SVR3 e SVR4.

  ·  Il codice sorgente è disponibile in toto, compreso quello
     dell'intero kernel, dei driver, degli strumenti di sviluppo e dei
     programmi utente e tutti questi sono pure distribuibili
     liberamente. Diversi programmi commerciali vengono forniti per
     Linux senza i sorgenti ma tutto quello che è nato libero, compreso
     l'intero sistema operativo di base, è tuttora libero.

  ·  Controllo POSIX dei processi.

  ·  Pseudoterminali (pty).

  ·  Emulazione 387 nel kernel in modo che i programmi non abbiano
     bisogno di una propria emulazione del coprocessore matematico.
     Qualsiasi computer che usa Linux appare possedere un coprocessore
     matematico. Naturalmente, se il proprio computer contiene già una
     FPU, verrà usata questa invece di emularla, e si può anche
     compilare il proprio kernel togliendo l'emulazione matematica per
     guadagnare un po' di memoria.

  ·  Supporto per molte tastiere nazionali o personalizzate, ed è
     abbastanza semplice aggiungerne dinamicamente una nuova.

  ·  console virtuali multiple: più sessioni in console con login
     indipendente ed è possibile passare da una all'altra premendo una
     combinazione di tasti (indipendente dall'hardware video). Sono
     allocate dinamicamente; se ne possono usare fino a 64.

  ·  Supporto per parecchi filesystem comuni: tra cui minix, Xenix, e
     tutti i comuni filesystem System V, ed un proprio filesystem
     avanzato che offre filesystem fino a 4 TB, e nomi lunghi fino a 256
     caratteri.

  ·  Accesso trasparente alle partizioni MS-DOS (o alle partizioni FAT
     di OS/2) tramite un filesystem speciale: non è necessario alcun
     comando speciale per usare una partizione MS-DOS, appare come un
     normale filesystem Unix (tranne che per quelle simpatiche
     restrizioni sui nomi dei file, permessi altro). Le partizioni
     compresse di MS-DOS 6 attualmente non funzionano a meno che non si
     applichi una patch (dmsdosfs). Il supporto per VFAT (WNT, Windows
     95) e FAT-32 è disponibile in Linux 2.0.

  ·  Filesystem speciale chiamato UMSDOS che permette di installare
     Linux su un filesystem DOS.

  ·  Supporto in sola lettura di HPFS-2 per OS/2 2.1.

  ·  Supporto per il filesystem HFS (Macintosh) disponibile
     separatamente come modulo.

  ·  Filesystem per CD-ROM che legge tutti i formati standard di CD-ROM.

  ·  Supporto di rete TCP/IP, compresi ftp, telnet, NFS, ecc.

  ·  Server Appletalk.

  ·  Client e server Netware.

  ·  Client e server Lan Manager/Windows Native (SMB).

  ·  Molti protocolli di rete: i protocolli di base disponibili nel
     l'ultimo kernel in sviluppo includono TCP, IPv4, IPv6, AX.25, X.25,
     IPX, DDP (Appletalk), Netrom, e altri. I protocolli di rete stabili
     compresi nei kernel stabili attualmente sono TCP, IPv4, IPX, DDP e
     AX.25.



  33..  RReeqquuiissiittii hhaarrddwwaarree

  33..11..  CCoonnffiigguurraazziioonnee mmiinniimmaa

  Quella che segue probabilmente è la più piccola configurazione
  possibile che permette di far funzionare Linux: 386SX/16, 1 MB di RAM,
  un floppy da 1.44 MB o 1.2 MB, una qualsiasi delle schede video
  supportate (+ ovviamente tastiera, monitor e così via). Questa
  dovrebbe permettere di avviare Linux e di provare se funziona o meno
  nella macchina, ma non si sarà in grado di fare niente altro di utile.
  Si veda  <http://rsphy1.anu.edu.au/~gpg109/mem.html> per altre
  configurazioni minime di Linux.

  Per poter fare qualcosa, sarà necessario un po' di spazio su un disco
  fisso, da 5 a 10 MB dovrebbero essere sufficienti per un'installazione
  proprio minima (con solo i comandi più importanti e forse una o due
  piccole applicazioni, come una programma di terminale). Questa è
  ancora una installazione molto ma molto limitata e molto scomoda a
  meno che le proprie applicazioni non siano proprio limitate.
  Generalmente non è raccomandata per farci niente se non un po' di test
  di funzionamento, e naturalmente per essere in grado di vantarsi del
  fatto che le risorse richieste sono veramente minime.

  33..22..  CCoonnffiigguurraazziioonnee uussaabbiillee

  Se si ha intenzione di usare programmi intensi a livello
  computazionale, come gcc, X e TeX probabilmente si avrà bisogno di un
  processore più veloce di un 386SX/16, sebbene anche questo potrebbe
  essere sufficiente se si ha pazienza.

  In pratica, si avrà bisogno di almeno 4 MB di RAM se non si usa X, e
  di 8 MB se lo si usa. Inoltre, se si vogliono avere più utenti in
  contemporanea, o eseguire contemporaneamente più programmi grossi
  (compilazioni, per esempio), si avrà bisogno di più di 4 MB di
  memoria. Funzionerà comunque anche con meno memoria ma userà la
  memoria virtuale (usando il disco fisso come una memoria lleennttaa) ma
  sarà così lento da essere inutilizzabile. Se si usano più programmi
  contemporaneamente, 16 MB riduranno considerevolmente le operazioni di
  swap. Se non si vuole fare swap in maniera apprezzabile durante il
  normale carico, 32 MB probabilmente saranno sufficienti. Se si usano
  assieme molte applicazioni che usano intensamente la memoria, saranno
  necessari 64 MB per evitare un sacco di swap. Naturalmente se si usano
  applicazioni fameliche in termini di memoria, bisognerà aggiungerne.

  Lo spazio su disco di cui si ha bisogno dipende da quale software si
  vuole installare. L'insieme normale di utility Unix, shell e programmi
  di amministrazione dovrebbero stare abbondantemente in meno di 10 MB,
  con un po' di spazio libero per i file degli utenti. Per un sistema
  più completo, si prenda Red Hat, Debian, o un'altra distribuzione e si
  faccia conto che saranno necessari dai 60 ai 600 MB, a seconda di cosa
  si sceglie di installare e di quale distribuzione si prende.  Si
  aggiunga lo spazio che si vuole riservare per i file degli utenti a
  questi totali. Con i prezzi correnti dei dischi fissi, se si sta per
  comperare una nuova macchina, non ha senso comperare un disco fisso
  troppo piccolo. Se ne prenda almeno uno da 2 GB, preferibilmente 4 GB
  o più, e si vedrà che non andrà sprecato. Linux gestisce
  tranquillamente dischi fissi molto grandi come i recenti e popolari
  dischi IDE da 11 GB e SCSI da 18 GB.


  Si aggiunga più memoria, più spazio su disco, un processore più veloce
  e altro a seconda delle proprie necessità, desideri e disponibilità
  economiche. In generale, una grossa differenza tra Linux e DOS è che
  in Linux l'aggiunta di memoria fa una grande differenza, mentre in DOS
  memoria in più non fa poi molta differenza. Naturalmente ciò ha a che
  fare con il limite dei 640KB, che sotto Linux non esiste.


  33..33..  HHaarrddwwaarree ssuuppppoorrttaattoo


     CCPPUU
        Qualsiasi cosa in grado di eseguire programmi in modalità 386
        protetta. Tutti i modelli di 386, 486, Pentium, Pentium Pro,
        Pentium II e cloni di questi chip dovrebbero andar bene (i 286 e
        inferiori potrebbero un giorno essere supportati da un kernel
        più piccolo detto ELKS (Embeddable Linux Kernel Subset), ma non
        ci si aspetti le stesse caratteristiche).  Una versione per CPU
        680x0 (con _x = 2 con MMU esterna, 3, 4 e 6) che funziona su
        Amiga e Atari può essere reperita a tsx-11.mit.edu nella
        directory 680x0.  Sono supportate molte macchine DEC Alpha,
        SPARC, e PowerPC. Sono in lavorazione anche i port su
        architetture ARM, StrongARM, e MIPS. Maggiori dettagli sono
        reperibili da qualche altra parte.


     AArrcchhiitteettttuurree
        Bus PCI, ISA, EISA e VLB.  Il supporto per MCA (la maggior parte
        dei PS/2 true blue) è incompleto ma sta migliorando (si veda
        sopra). I local bus (VLB e PCI) funzionano. Linux è molto più
        esigente sull'hardware rispetto a DOS, Windows e in pratica
        molti altri sistemi operativi. Ciò significa che alcuni
        componenti hardware, che potrebbe funzionare se usati con altri
        sistemi operativi meno esigenti, potrebbero dare problemi quando
        usati con Linux. Linux è un eccellente tester della memoria...


     RRAAMM
        Fino a 1 GB su Intel; di più su piattaforme a 64-bit. Alcuni
        (tra cui Linus) hanno notato che aggiungere RAM senza allo
        stesso tempo aggiungere anche cache ha estremamente rallentato
        le loro macchine, quindi se si aggiunge RAM e si trova che la
        propria macchina sia più lenta, si provi ad aggiungere ancora
        cache. Alcune macchine possono fare il cache solo di una certa
        parte della memoria indipendentemente da quanta RAM è installata
        (64 MB è la dimensione di cui i chipset più popolari possono
        fare la cache). Oltre i 64 MB sarà necessario un parametro al
        boot con kernel 2.0.35 e precendenti, in quanto il BIOS non può
        riportare più di 64 MB. I recenti kernel 2.1.x e successivi sono
        in grado di rilevare tutta la memoria di un sistema.


     DDiissppoossiittiivvii ddii iimmmmaaggaazzzziinnaammeennttoo ddaattii
        Sono supportati i drive AT generici (controller di HD EIDE, IDE
        e a 16 bit con MFM, RLL o ESDI), così come lo sono i dischi
        fissi e i CD-ROM SCSI con un adattatore SCSI tra quelli
        supportati. Sono supportati anche i controller generici XT
        (controller a 8 bit con MFM o RLL). Adattatori SCSI supportati:
        Advansys, Adaptec 1542, 1522, 1740, e le serie 27xx e 29xx (con
        alcune eccezioni), Buslogic MultiMaster e Flashpoint, controller
        basati su NCR53c8xx, controller DPT, controller Qlogic ISP e
        FAS, Seagate ST-01 and ST-02, la serie Future Domain TMC-88x (o
        qualsiasi scheda basata sul chip TMC950) e TMC1660/1680,
        Ultrastor 14F, 24F and 34F, Western Digital wd7000 ed altri.
        Sono anche supportati i nastri SCSI, QIC-02 e alcuni QIC-80. A
        parte i cdrom IDE e SCSI, sono supportati anche parecchi
        dispositivi CD-ROM proprietari, tra cui Matsushita/Panasonic,
        Mitsumi, Sony, Soundblaster, Toshiba, ATAPI (EIDE), SCSI e
        altri. Per i modelli esatti si veda l'Hardware compatibility
        HOWTO. NN..BB.. Questi elenchi sono incompleti, e lo saranno sempre.
        Chi vende le distribuzioni mantiene generalmente una lista molto
        più aggiornata.


     VViiddeeoo
        In modo testo funzionano le VGA, EGA, CGA o Hercules (e
        compatibili). Per la grafica e X, c'è il supporto (almeno) per
        VGA normale, alcune schede SVGA (molte delle schede basate su
        chipset Tseng, Paradise, e alcuni Trident), S3, 8514/A, ATI,
        Matrox ed Hercules (Linux usa il server X XFree86, il quale
        determina quali schede sono supportate. Una lista completa dei
        chipset supportati avrebbe occupato molto più di una pagina. Si
        veda  <http://www.XFree86.org/>)


     RReettee
        Il supporto Ethernet comprende 3COM 503/509/579/589/595/905 (le
        501/505/507 sono supportate ma non raccomandate), AT&T GIS (neé
        NCR) WaveLAN, molte schede basate su WD8390 e su WD80x3,
        NE1000/2000 e cloni, AC3200, Apricot 82596, AT1700, ATP,
        DE425/434/435/500, D-Link DE-600/620, DEPCA, DE100/101,
        DE200/201/202 Turbo, DE210, DE422, Cabletron E2100 (non
        raccomandata), Intel EtherExpress (non raccomandata),
        EtherExpress Pro, EtherExpress 100, DEC EtherWORKS 3, HP LAN, HP
        PCLAN/plus, molte schede basate su AMD LANCE, NI5210, ni6510,
        SMC Ultra, DEC 21040 (tulip), Zenith Z-Note ethernet. Tutte le
        schede Zircom e tutte le Cabletron diverse dalla E2100 non sono
        supportate, a causa nel rifiuto dei costruttori di fornire
        gratuitamente informazioni per programmarle.

        Il supporto FDDI attualmente comprende le schede DEF_x_x della
        DEC.

        Il supporto di rete Point-to-Point comprende PPP, SLIP, CSLIP e
        PLIP. Il supporto per il PPP è disponibile sia per dispositivi
        asincroni standard come i modem, sia per connessioni sincrone
        come ISDN.

        È disponibile un supporto limitato per il Token Ring.


     SSeerriiaallii
        Molte schede basate su UART 16450 e 16550, tra cui AST Fourport,
        Usenet Serial Card II e altre. Le schede intelligenti supportate
        comprendono la serie Cyclom della Cyclades (supportata dal
        costruttore), la serie Rocketport della Comtrol (supportata dal
        costruttore), Stallion (la maggior parte delle schede;
        supportate dal costruttore) e Digi (alcune schede; supportate
        dal costruttore). È supportato anche un po' di hardware per
        ISDN, frame relay e leased line.


     AAllttrroo hhaarrddwwaarree
        SoundBlaster, ProAudio Spectrum 16, Gravis Ultrasound, molte
        altre schede audio, molti (tutti?) tipi di bus mouse (Microsoft,
        Logitech, PS/2), ecc.


  44..  UUnn eelleennccoo iinnccoommpplleettoo ddii pprrooggrraammmmii ppoorrttaattii ssuu LLiinnuuxx ee aallttrroo ssoofftt­­
  wwaarree

  Sono stati portati su Linux la maggior parte degli strumenti e dei
  programmi Unix, tra cui praticamente tutto il software della GNU e
  molti client per X da varie fonti. Attualmente, il port è più
  difficile a dirsi che a farsi, in quanto molti programmi si compilano
  direttamente senza modifiche, o solo con modifiche minime, in quanto
  Linux segue abbastanza fedelmente le direttive POSIX. Non ci sono mai
  abbastanza applicazioni per un qualsiasi sistema operativo, ma Linux
  sta guadagnando sia in applicazioni per utenti finali che per server.
  Si contatti il produttore della propria applicazione Unix commerciale
  preferita e gli si chieda se ne hanno prodotto una versione per Linux.

  Ecco una lista incompleta di software che sicuramente funziona sotto
  Linux:


     CCoommaannddii UUnniixx bbaassiillaarrii::
        ls, tr, sed, awk e cosi via (se ne pensi uno, e probabilmente
        Linux ce l'ha).


     SSttrruummeennttii ddii ssvviilluuppppoo::
        gcc, gdb, make, bison, flex, perl, rcs, cvs, prof.


     LLiinngguuaaggggii ee aammbbiieennttii::
        C, C++, Objective C, Java, Modula-3, Modula-2, Oberon, Ada95,
        Pascal, Fortran, ML, scheme, Tcl/tk, Perl, Python, Common Lisp e
        molti altri.


     AAmmbbiieennttii ggrraaffiiccii::
        GNOME e KDE (desktop), X11R6 (XFree86 3.x), X11R5 (XFree86 2.x),
        MGR.


     EEddiittoorr::
        GNU Emacs, XEmacs, MicroEmacs, jove, ez, epoch, elvis (GNU vi),
        vim, vile, joe, pico, jed e altri.


     SShheellll::
        bash (POSIX sh compatibile), zsh (compresa la modalità di
        compatibilità ksh) pdksh, tcsh, csh, rc, es, ash (shell
        praticamente sh compatibile usata come /bin/sh da BSD) e molte
        altre.


     TTeelleeccoommuunniiccaazziioonnee::
        PPP, UUCP, SLIP, CSLIP, insieme completo di strumenti di
        comunicazione TCP/IP, kermit, szrz, minicom, pcomm, xcomm, term
        (esegue più shell, redireziona l'attività di rete e permette
        l'uso di applicazioni X remote, il tutto su una singola linea
        modem), Seyon (programma di comunicazione per X-Window molto
        popolare) e sono disponibili diversi pacchetti per fax e voice-
        mail (usando ZyXEL e altri modem). Naturalmente, sono supportati
        i login remoti via seriale e via rete.


     NNeewwss ee mmaaiill::
        C-news, innd, trn, nn, tin, smail, elm, mh, exmh, pine, mutt,
        ecc.


     EEllaabboorraazziioonnee tteessttii::
        TeX, groff, doc, ez, LyX, Lout, Linuxdoc-SGML e altri.


     GGiioocchhii::
        Nethack, diversi Mud e giochi per X e moltissimi altri. Se se ne
        cerca uno, si veda tra tutti i giochi disponibili a tsx-11 e
        sunsite.

  Tutti questi programmi (e questi non sono neanche un centesimo di
  quanto è disponibile) sono disponibili gratuitamente. Inizia a
  diventare largamente disponibile anche moltissimo software
  commerciale; si chieda ai produttori del proprio software commerciale
  preferito se supportano Linux.


  55..  CChhii uussaa LLiinnuuxx??

  Linux è disponibile liberamente e a nessuno viene richiesto di
  registrare le proprie copie a una qualsiasi autorità centrale, perciò
  è difficile sapere quanta gente usa Linux. Diverse aziende vivono solo
  vendendo e fornendo supporto per Linux e i newsgroup su Linux sono tra
  i più letti in Internet, quindi il numero di utenti probabilmente va
  espresso in milioni, ma una stima veritiera è difficile da fare. La
  miglior ricerca di mercato attuale indica fra i 7.5 e gli 11 milioni
  di utenti.


  Comunque, un'anima coraggiosa, Harald T. Alvestrand
  Harald.T.Alvestrand@uninett.no, ha deciso di provare a contare gli
  utenti di Linux nel modo più difficile: uno a uno.  Se si vuole essere
  annoverati fra gli utenti di Linux, allora si usi il form disponibile
  a  <http://counter.li.org/>. In alternativa, si può spedire un
  messaggio a linux-counter@uninett.no con uno dei seguenti subject: `I
  use Linux at home' (uso Linux a casa), `I use Linux at work' (uso
  Linux al lavoro), o `I use Linux at home and at work' (uso Linux a
  casa e al lavoro).  Saranno accettate anche registrazioni tramite
  terzi; si chieda ad Harald per i dettagli.


  Harald pubblica mensilmente i suoi conteggi in
  <news:comp.os.linux.misc>; sono disponibili anche presso
  <http://counter.li.org/>.


  66..  PPrrooccuurraarrssii LLiinnuuxx

  66..11..  IInn FFTTPP AAnnoonniimmoo

  Per documentazione su Linux liberamente distribuibile, si veda il sito
  del Linux Documentation Project a
  <ftp://sunsite.unc.edu/pub/Linux/docs/LDP/> e
  <http://sunsite.unc.edu/LDP/>


  Si rimanga sintonizzati sul newsgroup <news:comp.os.linux.announce>
  per ulteriori sviluppi.

  Almeno i seguenti siti per ftp anonimo rendono disponibile Linux.



       Nome                           Indirizzo Numerico  Directory Linux
       =============================  ==================  ===============
       tsx-11.mit.edu                 18.172.1.2          /pub/linux
       sunsite.unc.edu                152.2.22.81         /pub/Linux
       ftp.funet.fi                   128.214.248.6       /pub/Linux
       net.tamu.edu                   128.194.177.1       /pub/linux
       ftp.mcc.ac.uk                  130.88.203.12       /pub/linux
       src.doc.ic.ac.uk               146.169.2.1         /packages/linux
       fgb1.fgb.mw.tu-muenchen.de     129.187.200.1       /pub/linux
       ftp.informatik.tu-muenchen.de  131.159.0.110       /pub/comp/os/linux
       ftp.dfv.rwth-aachen.de         137.226.4.111       /pub/linux
       ftp.informatik.rwth-aachen.de  137.226.225.3       /pub/Linux
       ftp.Germany.EU.net             192.76.144.75       /pub/os/Linux
       ftp.lip6.fr                    132.227.77.2        /pub/linux
       ftp.uu.net                     137.39.1.9          /systems/unix/linux
       wuarchive.wustl.edu            128.252.135.4       mirrors/linux
       ftp.win.tue.nl                 131.155.70.100      /pub/linux
       ftp.stack.urc.tue.nl           131.155.2.71        /pub/linux
       srawgw.sra.co.jp               133.137.4.3         /pub/os/linux
       cair.kaist.ac.kr                                   /pub/Linux
       ftp.denet.dk                   129.142.6.74        /pub/OS/linux
       NCTUCCCA.edu.tw                140.111.1.10        /Operating-Systems/Linux
       nic.switch.ch                  130.59.1.40         /mirror/linux
       sunsite.cnlab-switch.ch        193.5.24.1          /mirror/linux
       cnuce_arch.cnr.it              131.114.1.10        /pub/Linux
       ftp.monash.edu.au              130.194.11.8        /pub/linux
       ftp.dstc.edu.au                130.102.181.31      /pub/linux
       ftp.sydutech.usyd.edu.au       129.78.192.2        /pub/linux



  tsx-11.mit.edu e fgb1.fgb.mw.tu-muenchen.de sono i siti ufficiali del
  GCC per Linux. Alcuni siti fanno il mirror di altri siti. Si invita a
  usare il sito a voi più vicino (in senso di rete) ogni qualvolta ciò
  sia possibile.
  Almeno sunsite.unc.edu e ftp.informatik.tu-muenchen.de offrono servizi
  di ftpmail. Si invii un messaggio a ftpmail@sunsite.unc.edu o
  ftp@informatik.tu-muenchen.de per ottenere un aiuto.

  Se ci si è persi, si veda
  <http://sunsite.unc.edu/LDP/HOWTO/Distribution-HOWTO.html>, dove sono
  elencate diverse distribuzioni. Red Hat Linux e Debian sembrano al
  momento essere le distribuzioni più popolari, almeno negli USA.


  66..22..  IInn CCDD--RROOMM

  La maggior parte della gente ormai installa Linux da CD-ROM. Le
  distribuzioni hanno ormai raggiunto centinaia di MB di software per
  Linux, e scaricarsele con un modem a 28.8 o una connesione ISDN
  richiede un ssaaccccoo di tempo.


  Ci sono essenzialmente due modi per comperare una distribuzione Linux
  su CD-ROM: come parte di un archivio di siti FTP o direttamente dal
  produttore. Se si compra un archivio, spesso di avranno diverse
  distribuzioni tra cui scegliere, ma solitamente non è incluso il
  supporto. Quando si compra una distribuzione direttamente dal
  produttore, tipicamente si riceve solo una distribuzione, ma
  solitamente si riceve anche qualche forma di supporto, tipicamente
  supporto sull'installazione.


  66..33..  AAllttrrii mmooddii ppeerr pprrooccuurraarrssii LLiinnuuxx

  Ci sono molte BBS che hanno file su Linux. Un elenco di queste viene
  inviato di tanto in tanto in comp.os.linux.announce.  Si chieda ad
  amici e a gruppi di utenti, o si ordini una delle distribuzioni
  commerciali. Una lista di queste è contenuta nel Linux Distribution
  HOWTO, disponibile a  <http://sunsite.unc.edu/LDP/HOWTO/Distribution-
  HOWTO.html>, e postato regolarmente nel newsgroup
  <news:comp.os.linux.announce>.



  77..  SSttaattoo lleeggaallee ddii LLiinnuuxx

  Sebbene Linux sia fornito con i sorgenti completi, è un software
  soggetto a copyright, non di pubblico dominio. Comunque è disponibile
  gratuitamente nei termini della GNU General Public License, anche
  detta ``copyleft''.  Si veda la GPL per maggiori informazioni. Ognuno
  dei programmi che girano sotto Linux ha il proprio copyright, sebbene
  molti di questi usino la GPL. X usa il copyright MIT X, e alcune
  utility sono sotto il copyright BSD. In qualsiasi caso, tutto il
  software nei siti FTP è liberamente distribuibile (altrimenti non
  dovrebbe essere là).


  88..  NNoottiizziiee ssuu LLiinnuuxx

  Circa quattro anni fa, è stata avviata una rivista mensile chiamata
  _L_i_n_u_x _J_o_u_r_n_a_l. Include articoli per qualsiasi livello di conoscenza, e
  vuole essere d'aiuto a tutti gli utenti di Linux. Un anno di
  abbonamento costa $22 per gli USA, $27 per Canada e Messico, e $32 per
  il resto del mondo, pagabili in valuta statunitense. Le richieste di
  abbonamento possono essere spedite via email a subs@ssc.com, oppure
  via fax allo +1-206-782-7191, o tramite telefono allo +1-206-782-7733,
  oppure spedite a Linux Journal, PO Box 85867, Seattle, WA 98145-1867
  USA.  SSC mette a disposizione una chiave per criptare le proprie mail
  in modo da proteggere il proprio numero di carta di credito; si faccia
  finger info@ssc.com per avere la chiave.
  Esistono diversi gruppi Usenet per discussioni su Linux, oltre a
  diverse mailing list. Si vedano le Linux FAQ per maggiori infomazioni
  sulle mailing list (si dovrebbe essere in grado di trovare le FAQ sia
  nei newsgroup sia nei siti FTP).

  Il newsgroup  <news:comp.os.linux.announce> è un newsgroup moderato
  per gli annunci su Linux (nuovi programmi, correzioni di bug, ecc).

  Il newsgroup  <news:comp.os.linux.answers> è un newsgroup moderato nel
  quale vengono inviate le Linux FAQ, i documenti HOWTO e altra
  documentazione.

  Il newsgroup  <news:comp.os.linux.admin> è un newsgroup non moderato
  per la discussione dell'amministrazione di sistemi Linux.

  Il newsgroup  <news:comp.os.linux.development.system> è un newsgroup
  non moderato specifico per le discussioni sullo sviluppo del kkeerrnneell di
  Linux.  Le sole questioni sullo sviluppo di applicazioni che
  dovrebbero essere ivi discusse sono quelle intimamente associate con
  il kernel. Tutte le altre questioni sullo sviluppo sono probabilmente
  questioni generiche di sviluppo in Unix e dovrebbero invece essere
  dirette al gruppo comp.unix, a meno che non siano questioni su
  applicazioni veramente specifiche per Linux, nel qual caso dovrebbero
  essere dirette a comp.os.linux.development.apps.

  Il newsgroup  <news:comp.os.linux.development.apps> è un newsgroup non
  moderato specifico per le discussioni sullo sviluppo di applicazioni
  connesse con Linux. Non è per le discussioni su dove trovare
  applicazioni per Linux e nemmeno un forum di discussione su quali
  applicazioni piacerebbe vi fossero per Linux.

  Il newsgroup  <news:comp.os.linux.hardware> è per le domande
  specifiche sull'hardware per Linux.

  Il newsgroup  <news:comp.os.linux.networking> è specifico per lo
  sviluppo del supporto di rete in Linux e sulla sua configurazione.

  Il newsgroup  <news:comp.os.linux.x> è specifico per le questioni
  sull'X Window in Linux.

  Il newsgroup  <news:comp.os.linux.misc> è il rimpiazzo di
  comp.os.linux, ed è pensato per qualsiasi discussione che non
  appartenga a qualche altro newsgroup.

  In generale, nnoonn si faccia il post multiplo (``crosspost'') su più
  newsgroup di Linux. Il ssoolloo crosspost che è appropriato è un post
  occasionale tra un gruppo non moderato e comp.os.linux.announce. Lo
  scopo della divisione del vecchio gruppo comp.os.linux in molti gruppi
  è stato quello di ridurre il traffico in ognuno di essi.  Chi non
  segue questa regola verrà brutalmente ripreso senza nessuna
  scusante...


  Linux è nel Web all'URL  <http://sunsite.unc.edu/LDP/>


  99..  IIll ffuuttuurroo

  Dopo il rilascio di Linux 1.0, il lavoro si è concentrato su diversi
  miglioramenti. Linux 1.2 comprendeva incrementi nella velocità di
  accesso al disco, miglioramenti alle TTY, alla memoria virtuale,
  supporto per diverse piattaforme, quote su disco e molto altro. Linux
  2.0, l'attuale versione stabile, ha ancora altri miglioramenti e nuove
  caratteristiche, tra cui incremento delle prestazioni, diversi nuovi
  protocolli di rete, una delle più veloci implementazioni di TCP/IP al
  mondo, e molto, molto altro. Prestazioni ancora migliori, ulteriori
  protocolli di rete e più driver di dispositivi saranno disponibili con
  Linux 2.2.

  Anche se sono state scritte più di 3/4 milioni di righe di codice nel
  kernel, c'è ancora un sacco di codice da scrivere, e ancora altra
  documentazione. Si invita a sottoscrivere la mailing list linux-
  doc@vger.rutgers.edu se si vuole contribuire alla documentazione. Si
  invii una mail a majordomo@vger.rutgers.edu contenente una unica riga
  con la parola ``help'' nel corpo nel messaggio (NNOONN come subject).


  1100..  QQuueessttoo ddooccuummeennttoo

  Questo documento è mantenuto da Michael K. Johnson
  <johnsonm@redhat.com>. Si inviino a me le mail con qualsiasi commento,
  anche se piccolo. Non posso fare un buon lavoro di manutenzione di
  questo documento senza il vostro aiuto. Una copia più o meno
  aggiornata di questo documento può sempre essere trovata a
  <http://sunsite.unc.edu/LDP/>

  Prima traduzione di Michele Dalla Silvestra, <dalla@pluto.linux.it>.
  Aggiornamento e traduzioni successive a cura di Giovanni Bortolozzo,
  <borto@pluto.linux.it>. La versione più aggiornata di questa
  traduzione può sempre essere trovata a
  <http://www.pluto.linux.it/ildp/>.


  1111..  QQuueessttiioonnii lleeggaallii

  I marchi sono registrati dai rispettivi possessori. Non si da alcuna
  garanzia sulle informazioni contenute in questo documento. L'uso e la
  distribuzione sono a proprio rischio.  Il contenuto di questo
  documento è di dominio pubblico ma, se lo si usa, si invita a essere
  corretti e a citarlo fra le proprie fonti.



