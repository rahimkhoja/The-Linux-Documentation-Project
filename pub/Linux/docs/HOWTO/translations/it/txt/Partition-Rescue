  Linux Partition-Rescue mini-HOWTO
  Rolf Klausen, <rolfk@romsdal.vgs.no>
  Versione 1.1, 22 ottobre 1997. Tradotto 4 maggio 1999

  Questo mini-HOWTO descrive come recuperare la tua partizione Linux se
  M$-DOG te l'ha gentilmente cancellata.

  1.  Introduzione

  Sul mio computer ho installato Linux, l'ho usato per oltre un anno, e
  credo proprio sia il migliore sistema operativo mai creato. Nel mio
  computer ho pure installati M$-DOG e Windows NT 4.0. La ragione per
  cui uso M$-DOG è semplicemente perché, come una volta scrisse Lars
  Wirzenius: "MS-DOS - non puoi viverci assieme, non puoi vivere senza".
  Lo uso per giocare e eseguire demo e altra roba.

  Ok, basta parlare di questo. Ho due partizioni DOS, una partizione
  primaria e una logica (presumo sappiate cosa sia una partizione -
  altrimenti leggetevi il Partition mini-HOWTO. Lo trovate da qualche
  parte su sunsite.unc.edu e probabilmente in molti altri posti). Sono
  di circa 500 Mb ciascuna (ho un Hard Disk da 3.2 Gb e uno da 1.2 Gb:).
  La mia partizione Linux è da 1200 MB.  Ho 800 Mb di spazio libero, e
  per ora non so cosa farne; mi stavo chiedendo cosa avrei dovuto fare
  se avessi avuto bisogno di più spazio per il DOS (un gioco grande o
  qualcos'altro...), perché non ero sicuro di quanti drive logici DOS
  possa usare / accedere.  Non so perché, ma per qualche motivo pensavo
  che DOS potesse usarne solo uno (in aggiunta alla partizione DOS
  primaria). Così ho pensato che potevo controllare se DOS poteva
  accedere a più drive logici. Ho avviato fdisk (in DOS), e ho usato i
  menu per creare un "logical DOS drive", e questo ha funzionato bene.
  Ne ho creato uno grande 100 Mb. Poi l'ho formattato e funzionava bene!
  Grandioso!  Ma non mi serviva quel drive allora, così ho deciso di
  cancellarlo. Ho usato l'fdisk del DOS di nuovo, scegliendo "delete DOS
  primary partition or logical drive" (o qualcosa di simile) nel menu,
  ho selezionato il drive E per cancellarlo, scritto l'etichetta di
  volume per conferma (era vuota, quindi ho solo schiacciato Invio) e
  fdisk mi ha riferito che il disco era stato correttamente cancellato.
  Poi ho riavviato. Sul mio computer uso un programma che si chiama
  System Commander. È un programma grandioso che mostra un bel menu
  (sullo stile del Boot Manager di OS2) con icone e molte funzioni
  carine. Cerca e rimuove sistemi operativi nuovi/cancellati, ecc. Ma,
  quando ho riavviato, Linux non era più sul menu! Ho avviato DOS,
  scritto e: e premuto invio, ed era ancora lì!  Poi ho avviato fdisk, e
  ho scelto di visualizzare la tabella delle partizioni, e mi ha
  risposto che il drive E era ancora lì, e dove c'era la mia partizione
  Linux, ora era rimasto solo uno spazio vuoto!  SHOCK! ORRORE! Ho
  cominciato a sudare e a tremare! Cosa dovevo fare adesso! Non potevo
  reinstallare tutto! Doveva esserci un modo per riportare il tutto
  indietro! E sì, c'era! Grazie a Dio (anche se non ci credo), c'era!
  Avevo tonnellate di informazioni e programmi utili su quella
  partizione! Prima di cercare di capire come riportare indietro quella
  partizione, sperai che Bill Gates non fosse neppure nato! Hai
  sperimentato la stessa cosa di recente? Non preoccuparti, il soccorso
  è qui! Leggi solo un po' oltre...!


  1.1.  Liberatoria

  Questo mini-HOWTO è Copyright (C) 1997 di Rolf Klausen. Tutti i
  diritti sono riservati. Puoi farne (quasi) tutto ciò che vuoi.  Non
  m'interessa. Solo, accertati di mantenere intatto il mio nome. Spero
  solo sia utile per qualcuno nella comunità Linux. Ma per piacere leggi
  il paragrafo sottostante.

  IMPORTANTE!!!!
  Non sono responsabile di alcun danno su alcun computer come risultato
  della lettura di questo HOWTO da parte di alcuno. Se provochi qualche
  danno, è colpa TUA, NON MIA! Stai attento nel partizionare un disco, e
  non commettere errori, potrebbero essere fatali!  Esegui copie di
  backup di ogni dato importante e controlla che tutto ciò che fai sia
  giusto! Quanto è descritto qui ha funzionato sul mio computer, e può
  farlo o meno sul tuo. Anche se dovrebbe funzionare per tutti, non
  posso garantire nulla. Questo è l'ultimo avvertimento che avrai: FAI
  COPIE DI BACKUP DEI DATI IMPORTANTI! O, per farla breve: Usa a tuo
  rischio!


  1.2.  Roba legale

  Unless otherwise stated, Linux HOWTO documents are copyrighted by
  their respective authors.  Linux HOWTO documents may be reproduced and
  distributed in whole or in part, in any medium physical or electronic,
  as long as this copyright notice is retained on all copies.
  Commercial redistribution is allowed and encouraged; however, the
  author would like to be notified of any such distributions.

  All translations, derivative works, or aggregate works incorporating
  Linux HOWTO documents must be covered under this copyright notice.
  That is, you may not produce a derivative work from a HOWTO and impose
  additional restrictions on its distribution.  Exceptions to these
  rules may be granted under certain conditions; please contact the
  Linux HOWTO coordinator at the address given below.

  In short, we wish to promote dissemination of this information through
  as many channels as possible. However, we do wish to retain copyright
  on the HOWTO documents, and would like to be notified of any plans to
  redistribute the HOWTOs.

  (NdT: La seguente traduzione non ha la pretesa di essere ufficiale né
  approvata dall'autore)

  A meno che non sia indicato il contrario, i documenti HOWTO di Linux
  sono sotto copyright dei rispettivi autori. Tali documenti possono
  essere riprodotti e distribuiti interamente o in parte, su ogni
  supporto, fisico o elettronico, finché questa nota di copyright è
  allegata a tutte le copie. Le ridistribuzioni commerciali sono
  permesse ed incoraggiate; comunque, l'autore vorrebbe averne
  comunicazione.

  Tutte le traduzioni, i lavori derivati o i lavori altrui contenenti
  documenti Linux HOWTO devono essere svolti sotto questa nota di
  copyright. Vale a dire, non si può produrre un lavoro derivato da un
  HOWTO e imporre restrizioni addizionali alla sua distribuzione. Vi
  possono essere, sotto particolari condizioni, eccezioni a queste
  regole; prego contattare il coordinatore degli HOWTO di Linux
  all'indirizzo riportato sotto.

  In breve, vorremmo promuovere la diffusione di queste informazioni
  attraverso quanti più canali possibili. Comunque, vogliamo mantenere
  il copyright dei documenti HOWTO, e vorremmo essere avvertiti di ogni
  progetto riguardante la loro ridistribuzione.

  Per ogni domanda, contatta Tim Bynum, il coordinatore dei Linux HOWTO
  a linux-howto@sunsite.unc.edu via email.


  2.  Alcuni preparativi e requisiti

  2.1.  Di cosa hai bisogno


  OK! Allora, MS-DOG ti ha cancellato la partizione Linux? Qui c'è
  quello che ti serve per riportarla indietro dal regno dei morti!

  ·  Una installazione DOS funzionante, preferibilmente su disco rigido;
     forse funziona anche con un floppy, non saprei.

  ·  Un programma per DOS chiamato Partition Magic. È shareware, e
     dovresti essere in grado di rintracciarlo su Internet, in un modo o
     nell'altro. ;^)

  ·  Un disco boot ed uno root di Linux. Io ho usato quelli della
     distribuzione Slackware. Devi avere l'fdisk di Linux nel floppy
     root.


  2.2.  Assumerò che...


  ·  ... M$-DOG ha cancellato la tua partizione (accidentalmente?)

  ·  ... non hai cambiato nulla nella tabella delle partizioni da quando
     è successo

  ·  ... soddisfi i prerequisiti indicati nel paragrafo precedente.

  Se questo profilo ti si adatta, allora le speranze di recuperare la
  tua partizione sono ottime!


  3.  Andiamo! Rivoglio la mia partizione!

  OK! Andiamo al salvataggio...impugna una tazza di caffè e rilassati.
  Tutto andrà per il meglio :)

  Tra l'altro - Puoi immaginare come mi sono sentito quando MeSsy-DOS mi
  ha cancellato la partizione? Non sono (quasi) mai stato così
  arrabbiato in tutta la mia vita. Ma ho trovato un modo di
  ripristinarla. Eccolo qui...:


  3.1.  Usare Partition Magic per ripristinare la tua partizione

  Procurati il Partition Magic da qualche parte in rete. Avvialo, e
  avrai una simpatica interfaccia utente in stile win95. È molto facile
  da usare e se hai mai usato Windoze 95 dovresti essere in grado di
  usare anche questo programma. Premi il bottone OK e  dovrebbe apparire
  sullo schermo una schermata riassuntiva del tuo disco. Le varie
  partizioni e i filesystem sono contraddistinti da colori diversi. Io
  ho una partizione DOS primaria; poniamo che voi abbiate lo stesso. Uno
  dei miei drive logici è la mia partizione Linux. Dove prima c'era lei,
  ora si trova una barra grigia di spazio vuoto. A destra e sinistra di
  essa dovresti avere un piccolo drive logico che è la partizione di
  swap. Ora fai clic col bottone destro sullo spazio vuoto e seleziona
  "create", o sceglilo dai menu. Dovresti essere in grado di immaginare
  come funziona. È, come detto prima, un'interfaccia molto semplice da
  usare. Quando la casella di dialogo "create partition" appare,
  seleziona "Unformatted" (non formattato) dove dice "FAT". Se selezioni
  "FAT" o "HPFS" o un altro filesystem, il tuo vecchio filesystem Linux
  sarà distrutto, per cui assicurati di avere selezionato il valore
  giusto. Ora seleziona OK, e la partizione verrà creata. Ma sarà
  marcata come FAT16... (nella tabella delle partizioni, ognuna ha un
  marchio (un numero esadecimale) che indica a quale sistema operativo
  appartiene). Cosa fare allora? Vai alla sezione successiva, ovviamente
  :)!



  3.2.  Cambiare il tipo di partizione in Linux Native

  Adesso ti servono il floppy boot e quello root, quindi spero tu li
  abbia. È anche possibile usare loadlin. Assicurati solo di poter
  avviare Linux e lanciare fdisk sotto di esso. La prima cosa da fare è
  il login ;). Lancia fdisk scrivendo 'fdisk' al prompt della shell. Se
  hai più di un hard disk, assicurati che fdisk usi quello giusto.
  Scrivi 'p' (solo la lettera p) e schiaccia Invio. Dovresti adesso
  avere una lista della tabella delle partizioni. Dovrebbe esserci un
  "DOS 16-BIT >= 32M" più del normale. Trova quale era la tua partizione
  Linux (guarda la dimensione, ecc.) e annotati il numero (ad es. il mio
  è /dev/hda6, così mi sono annotato il numero 6 :). Adesso scrivi 't' e
  Invio per cambiare il tipo di una partizione, o l'ID, com'è chiamato
  nell'fdisk di Linux (non sono sicuro di quale dei due sia giusto, ma
  io uso 'tipo'). Adesso digita il numero che dovresti esserti annotato
  e premi Invio. Adesso devi digitare il codice esadecimale del tipo di
  partizione che ti serve. Digita 83 e premi Invio. 83 significa che la
  partizione sarà Linux Native (nativa di Linux). Una partizione di Swap
  avrà il tipo impostato a 82. Puoi digitare 'l' per avere una lista dei
  codici.

  Quando hai fatto tutto questo, e quando l'hai fatto giusto, la tua
  partizione dovrebbe essere OK!!! SÌ! È proprio vero! Ha funzionato per
  me, e dovrebbe funzionare anche per te! Tutto quello che ti resta da
  fare è il passo finale:


  3.3.  I ritocchi finali

  Ci sono altri piccoli dettagli ancora da curare. Prima di tutto,
  riavvia e accedi a Linux come facevi di solito (LILO, ecc.) e
  controlla se tutto funziona. Altrimenti, hai fatto qualcosa di
  sbagliato o il mio metodo di ripristino non funziona per te :(. Ma se
  tutto funziona, allora congratulazioni! Hai fatto tutto correttamente!
  Ora, fsck controllerà una volta il tuo filesystem (a me l'ha fatto
  due, non so mica perché! ;), e poi tutto dovrebbe funzionare di nuovo!
  Altrimenti, non biasimarmi. Come ho detto, ha funzionato per me, ma
  forse non per te. Se ho salvato la tua partizione, un'e-mail sarebbe
  molto gradita... :)


  4.  Collaboratori

  Per la traduzione italiana:
  Germano Rizzo
  E-mail: germano@geocities.com
  WWW: http://members.xoom.com/germano/


  4.1.  Autori

  C'è solo un autore, e sono io:
  Rolf Klausen
  E-mail: rolfk@romsdal.vgs.no
  WWW: http://www2.romsdal.vgs.no/~rolfk/
  Posta regolare:
  Rolf Klausen
  Neptunvn. 10
  6400 Molde
  NORWAY


  4.2.  Ringraziamenti vanno a:



  ·  Eivind Stormyr (eivind@ardata.no) per avermi introdotto a Linux, il
     miglior sistema operativo mai creato :), e per avermi insegnato
     così tanto sui computer.

  ·  Bjorn Olav Stormyr (bjorn@ardata.no) per avermi concesso grandi
     sconti su tutte le parti del mio computer :). Senza di lui non
     avrei potuto permettermi il computer che ho :)

  ·  Tutti gli altri membri della comunità di Linux e chiunque supporti
     Linux e scriva documentazione e programmi per Linux e a tutti gli
     autori del LDP e virtualmente ad ogni persona coinvolta in
     qualsiasi cosa abbia a che fare con Linux. Particolarmente Linus B.
     Torvalds - è Il Re !!!

  E, naturalmente:

  ·  Tone B. Skjoelsvik - La più bella ragazza del mondo :-)


  4.3.  Ringraziamenti NON vanno a:

  Bill Gates (bill.gates@microsoft.com (?)) per aver creato i peggiori
  "sistemi operativi" del mondo e per aver cancellato la mia partizione
  (Sì, lo biasimo. Se non fosse mai nato, la mia partizione sarebbe
  stata ancora lì, e non avrei dovuto recuperarla e neppure scrivere
  questo piccolo HOWTO ;).








































