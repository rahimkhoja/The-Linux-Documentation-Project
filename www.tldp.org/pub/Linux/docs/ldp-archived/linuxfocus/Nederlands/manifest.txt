

               L I N U X F O C U S     M A N I F E S T
             -------------------------------------------
         LinuxFocus(R) 1998, is een geregistreerd handelsmerk 
 
Dit bestand bevat een eerste ontwerp voor het reglement van LinuxFocus
Magazine als een organisatie zonder winstoogmerk.
Het beschrijft zo gedetailleerd mogelijk onze organisatie, doelen,
projecten, sites en licentie-overeenkomsten die van toepassing zijn op
onze artikelen en werken.
 
 
Introductie
===========
 
LinuxFocus is eind 1997 opgericht toen een kleine groep van fans in
niet-Engelssprekende landen inzag dat er in hun respectievelijke talen
praktisch geen ondersteuning en documentatie voor Linux was.
 
Alhoewel de meesten van ons in staat waren om Engelse nieuwsgroepen,
HOWTOs en boeken te lezen, vonden we dat het verspreiden van dit soort
informatie in niet-Engelse talen heel belangrijk was.  De meeste jonge
mensen in niet-Engelstalige landen spreken of lezen nauwelijks Engels, en
hun eerste ervaring met computer besturingssystemen is waarschijnlijk
het gebruiken van één van de Microsoft Windows producten.  MS verkoopt hun
distributies in praktisch elke denkbare taal; commerciële Linux verdelers
staan nog lang niet op dat niveau.
 
Ons belangrijkste doel is dus pedagogisch: een nieuwe generatie van
gebruikers bereiken en genoeg informatie in hun moedertaal beschikbaar
maken zodat ze de Linux-gemeenschap kunnen vervoegen.
 
LinuxFocus heeft een tweede doel, meer bedoeld voor ervaren gebruikers.
Bij LinuxFocus zouden we graag de kracht van online communicatie gebruiken
om series van artikelen te publiceren over algemene onderwerpen,
hiërarchische organisatie van gratis programmacode en documentatie te
organiseren, online interactieve cursussen te geven, online conferenties
te organiseren, enz...
 
 
Wie doet mee en hoe lid te worden
=================================
 
LF bestaat uit een groeiend aantal regelmatige medewerkers en vrijwilligers
plus honderden sporadische helpers.  Op dit moment is onze organisatie nog
zeer flexibel en verandert ze nog voortdurend.  De medewerkers hebben zeer
verschillende achtergronden.  We hebben studenten, wetenschappers,
ingenieurs, faculteiten, enz...  Velen werken ook mee aan andere Linux
projecten.  Nieuwe mensen zijn altijd welkom.  De beste manier om een deel
te worden van LinuxFocus is om de coördinator van jouw taal te contacteren.
Om uit te zoeken wie de hoofdredacteur is voor een bepaalde taal, bezoek je
best onze website:
http://www.linuxfocus.org/index.html
 
Of zend e-mail naar de LinuxFocus projectleider Miguel A Sepulveda via
sepulveda@linuxfocus.org
 
 
Is LinuxFocus een commercieel bedrijf?
======================================
 
Wij zijn geen commercieel bedrijf.  De meeste medewerkers hebben het te
druk met hun carrière bij andere bedrijven om full time met LinuxFocus
bezig te zijn.  Onze organisatie evolueert heel langzaam en heel
natuurlijk naar een non-profit organisatie.
 
LinuxFocus wordt mogelijk gemaakt dankzij de inspanningen van veel mensen
en de gulle giften van Internet Service Providers en Linux-verkopers die
ons gratis servers en internettoegang leveren.
 
Eén van onze doelen is om genoeg geld bij elkaar te krijgen om onze eigen
servers en internettoegang te kunnen kopen.  We zouden ook graag het geld
hebben om auteurs te betalen om reeksen artikels te schrijven die voor een
enkele vrijwilliger te lang of te complex zouden zijn om in een vrij korte
periode te schrijven.  En ten slotte hebben we natuurlijk ook nog fondsen
nodig om ons netwerk en computer personeel dat onze server-infrastructuur
beheert te vergoeden!
 
 
Copyright beleid 
================ 
 
Artikelen in LinuxFocus zijn het eigendom van hun respectievelijke auteurs,
zij bezitten het copyright.  Alle artikelen, nieuws en documentatie op
onze website is/zijn gratis toegankelijk.  Ook laten we letterlijke kopies van
LF materiaal voor educatief en/of persoonlijk gebruik toe, zolang de
volledige teksten in hun oorspronkelijke vorm, mét de advertenties, bewaard
blijven.  Elke aanpassing van LF materiaal moet voorafgegaan worden door de
toelating van de auteur en/of het magazine.  Commercieel gebruik van
LinuxFocus artikels is niet toegestaan zonder voorafgaande schriftelijke
toestemming van de auteur(s).
 
Om ons toe te laten LinuxFocus te verdelen moeten we de auteurs vragen
enkele fundamentele voorwaarden voor het publiceren van hun werk toe te
laten.  Deze voorwaarden dienen om de artikels legaal te kunnen vertalen en
te publiceren op onze web- en FTP-sites.
 
Schrijvers die artikels sturen naar LinuxFocus moeten door de redacteurs
aangemaand worden om dit manifest te lezen.  Elke LF auteur moet een kopie
van dit manifest krijgen en moet de kans krijgen om het te bekijken.  Als
we na een redelijke periode geen antwoord krijgen nemen we aan dat de
auteur van het verzonden artikel instemt met de volgende voorwaarden:
 
 
LinuxFocus Sociaal Contract
===========================
 
1) Auteurs die artikels verzenden naar LF geven ons de impliciete
toestemming om hun werk te publiceren en te vertalen.  Enkel op deze manier
kunnen we werken publiceren waarvan het copyright aan de auteurs
toebehoort.  De auteurs moeten begrijpen dat de publicatie plaats zal
vinden op onze officiële websites, FTP sites en hun respectievelijke
mirrors.  Al deze sites zijn vrij toegankelijk voor iedereen met internet
toegang.  LinuxFocus mag de artikels ook verdelen als een deel van
toekomstige edities op CD, papier of welke vorm dan ook.
 
2) LinuxFocus heeft zijn eigen vormgeving en dus we passen we toegestuurd
werk bijna altijd aan aan onze eigen stijl.  Extra illustraties en
referenties kunnen toegevoegd worden aan artikels als we oordelen dat
daarmee de esthetische en de bibliografische inhoud verbeterd wordt.
Auteurs zijn altijd welkom om ons speciale suggesties te doen omtrent
hun wensen op het gebied van illustraties of vorm.  We zullen ons uiterste
best doen om de LF stijl aan te passen aan de wensen van de auteur.
 
3) Iedereen bij LinuxFocus is een vrijwilliger die werkt vanuit het
idealistische doel om meer documentatie over Linux in verschillende talen
te creëren.  We kunnen de kwaliteit van vertalingen niet garanderen, en
kunnen daardoor ook niet verantwoordelijk gesteld worden voor mogelijke
fouten.  Als fouten ontdekt worden stellen we het op prijs om gewaarschuwd
te worden zodat we er alles aan kunnen doen om ze te corrigeren.
 
4) Gepubliceerde artikelen moeten niet bekeken worden als statische
uitingen, maar als werkstukken in ontwikkeling.  De auteurs zijn vrij om
hun artikels te herzien, aanpassingen te maken, toevoegingen te schrijven,
enz.  Deze regel dient om de inhoud van de artikels te verbeteren en
up-to-date te houden.  Aangepaste artikels moeten opnieuw ingezonden worden
en volgen het standaard proces.
 
5) Artikels mogen verzonden worden naar eender welke redacteur van het
magazine of meteen via e-mail naar sepulveda@linuxfocus.org
 
6) Verzonden artikelen mogen door iedereen herzien worden om de globale
kwaliteit van LinuxFocus te verbeteren. 
 
7) Iedereen mag kopies van LF artikels downloaden, printen, of herverdelen
voor persoonlijk of educatief gebruik.  LinuxFocus wordt niet gepubliceerd
op onze website voor commerciële doelen.  Geïnteresseerden voor het
verdelen van LinuxFocus artikelen voor commerciële doeleinden moeten de
respectievelijke auteurs contacteren om expliciete schriftelijke toelating
te krijgen.
 
8) Vertaalde werken zijn niet enkel het eigendom van de auteurs, maar ook
van LinuxFocus.  Daardoor kan geen vertaald werk gebruikt worden voor
commerciële doelen zonder de toestemming van LinuxFocus.
 
9) Distributie van LF magazine op CD door non-profit organisaties of
groepen is toegelaten zolang de inhoud van het magazine in zijn geheel en
zonder aanpassingen wordt verdeeld.  De verdelers mogen een "redelijke"
prijs vragen om hun productiekosten te dekken.  Het verdelen van LinuxFocus
magazine houdt in dat de volledige hiërarchie van bestanden op
http://www.linuxfocus.org  verdeeld wordt.
 
 
 
Afwijzing van aansprakelijkheid
===============================
DE INHOUD VAN DIT MAGAZINE WORDT VERSTREKT "ZOALS HET IS", ZONDER EENDER
WELKE DIRECTE OF INDIRECTE GARANTIE. 
 
LINUXFOCUS IS NIET VERANTWOORDELIJK VOOR DE INHOUD VAN DE ARTIKELEN.
DE GEUITE MENINGEN BEHOREN TOE AAN DE AUTEURS EN VERTEGENWOORDIGEN OP GEEN
ENKELE WIJZE LINUXFOCUS NOCH ONZE SPONSORS.
 
 
 
 
