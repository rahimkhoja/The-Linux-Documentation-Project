
Szünetmentes tápegység HOGYANEric Steven Raymond

   [1]Thyrsus Enterprises

   Verziótörténet
   Verzió: 1.1 2004.02.21 Átdolgozta: esr
   Hozzáadva néhány telepítési tanács, valamint egyéb technológiákról
   szóló anyag.
   Verzió: 1.0 2003.10.07 Átdolgozta: esr
   Elsõ kiadás.

   A szünetmentes tápegység (Uninterruptable Power Supply; UPS) fontos
   dolognak számít, ha olyan helyen lakunk, ahol rendszeres az
   áramkimaradás. Különösen akkor fontos, ha egy folyamatosan üzemelõ
   levelezõ-, DNS- vagy webszervert üzemeltetünk. Ez a HOGYAN segítséget
   ad a szünetmentes tápegység átgondolt kiválasztásához, és a nyílt
   forráskódú operációs rendszerrel való használatához.
     _________________________________________________________________

   Tartalomjegyzék
   1. [2]Bevezetés

        1.1. [3]A dokumentum célja
        1.2. [4]A dokumentum újabb verziói
        1.3. [5]Szerzõi jog és licenc
        1.4. [6]Magyar fordítás

   2. [7]Az energia-védelem (Power Protecion) áttekintése

        2.1. [8]Túlfeszültség-védelem (Surge Suppressor)
        2.2. [9]Hálózati kiegyenlítõ (Line Conditioner)
        2.3. [10]Szünetmentes tápegység (Uninterruptable Power Supply)

   3. [11]Az alapok

        3.1. [12]A szünetmentes tápegység kiválasztása
        3.2. [13]A szünetmentes tápegység és más eszközök telepítése: a
                teljes kép

        3.3. [14]Szoftveres támogatás
        3.4. [15]A rendszer beállítása automatikus újraindításhoz

   4. [16]A szünetmentes tápegység karbantartása

        4.1. [17]Az akkumulátor élettartamának növelése
        4.2. [18]A szünetmentes tápegység újrakalibrálása
        4.3. [19]Az akkumulátorok cseréje
        4.4. [20]Akkumulátorok vásárlása

   5. [21]Köszönetnyilvánítás és kapcsolódó források

1. Bevezetés

1.1. A dokumentum célja

A szünetmentes tápegység (Uninterruptable Power Supply; UPS) fontos dolognak
számít, ha olyan helyen lakunk, ahol rendszeres az áramkimaradás. Különösen
akkor fontos, ha egy folyamatosan üzemelõ levelezõ-, DNS- vagy webszervert
üzemeltetünk. Az öregedõ amerikai áramszolgáltató hálózat miatt ez egyre
fontosabb kérdéssé vált még az amerikai hackerek számára is, de mindenki ki
van téve a viharok és természeti jelenségek okozta áramkimaradásoknak. Ez a
dokumentum mind szoftveres, mind hardveres oldalról foglalkozik a védelem
megvalósításával.

Ez a segédlet elsõsorban kis rendszerekkel foglalkozik -- egy számítógéppel
és a hozzá tartozó szünetmentes tápegységgel. Jelen dokumentum az otthoni és
kisvállalati felhasználásra szánt szünetmentes tápegységekkel foglalkozik.
Nagyobb szerverfarmokhoz teljesen más típusú (és jelentõsen drágább)
egységeket gyártanak, amelyekrõl ez a dokumentum említést tesz, de nem
tárgyal.
     _________________________________________________________________

1.2. A dokumentum újabb verziói

A HOGYAN legújabb változata megtalálható a világhálón, a
[22]http://www.tldp.org/HOWTO/UPS-HOWTO.html honlapon.
     _________________________________________________________________

1.3. Szerzõi jog és licenc

A szerzõi jogok tulajdonosa Eric S. Raymond, Copyright (c) 2003.

A dokumentum a Free Software Foundation által kiadott GNU Free Documentation
License 1.2-es vagy újabb verziójában foglalt feltételek keretein belül
másolható, terjeszthetõ és/vagy módosítható; invariáns fejezet, elsõ
borítólapszöveg és hátsó borítólapszöveg nincsen. A licenc egy másolata
megtalálható a [23]www.gnu.org/copyleft/fdl.html honlapon.

A HOGYANnal kapcsolatos kérdéseket és hozzászólásokat Eric S. Raymond várja,
az <[24]esr@snark.thyrsus.com> címen. A szünetmentes tápegységekkel
kapcsolatos egyéni problémákkal nem foglalkozik, az ilyen levelekre nem
válaszol.
     _________________________________________________________________

1.4. Magyar fordítás

A magyar fordítást [25]Vadon Péter készítette (2004.03.26). A lektorálást
[26]Daczi László végezte el (2004.04.08). A dokumentum legfrissebb változata
megtalálható a [27]Magyar Linux Dokumentációs Projekt honlapján. Utoljára
frissítve 2004.04.16-án.
     _________________________________________________________________

2. Az energia-védelem (Power Protecion) áttekintése

Az energia-védelem háromféle módja használható otthoni felhasználóknak:

    1. Túlfeszültség-védelem (Surge Suppressor)
    2. Hálózati kiegyenlítõ (Line Conditioner)
    3. Szünetmentes tápegység (Uninterruptable Power Supply)

   Bár ez a HOGYAN a szünetmentes tápegységekre koncentrál, azért a másik
   két védelmi rendszert is bemutatjuk érintõlegesen, azért, hogy
   segítsen megérteni a szünetmentes tápegység feladatát. Ez hasznos
   lehet még akkor is, ha a szünetmentes tápegységek csökkenõ árából
   eredõen csökken az azok iránti érdeklõdés. Mindezek mellett a másik
   két lehetõség is jól használható.
     _________________________________________________________________

2.1. Túlfeszültség-védelem (Surge Suppressor)

Ezek alapvetõen különleges biztosítékok az áramforrás és a hardver között;
lecsípik a feszültség tüskéket, de alacsony feszültség vagy áramszünet
esetén nem nyújtanak segítséget.

Ez eléggé csekély védelem egy drága hardver számára. Nem csak tápfeszültség
esetében használhatók, hanem telefonvonal, RS-232 és párhuzamos port
esetében is (ha hosszú kábelt használsz; általában felesleges, ha az eszközt
közvetlenül a számítógéphez csatlakoztatod, és az összes eszköz védett a
külsõ áramforrásoktól). Jól jegyezd meg, hogy az összes számítógéphez
csatlakoztatott eszközt védelemmel kell ellátni; ha túlfeszültség-védelemmel
látod el számítógéped, de például a nyomtatód nem, akkor egy zárlatos
nyomtató a számítógépet is tönkreteheti.

Fontos tudni a túlfeszültség-védelemrõl azt, hogy idõnként szükség lehet a
cseréjére, ha nagy áramlökést "szívott magába". A biztosítékon kívül a
legtöbb túlfeszültség-védelemben vannak un. Metal-Oxide Varistor alkatrészek
(MOV), amelyek elnyomják a túlfeszültséget. A legtöbb olcsó
túlfeszültség-védelemmel az a baj, hogy nem jelzik, ha a MOV telített, így
nincs többé védelem. Sokkal jobb, ha van egy kijelzõ rajta.

Túlfeszültség-védelmet elektronikai alkatrész boltban, kedvezõbb áron
számítástechnikai boltban vagy magazinon keresztül vehetsz. Ezek alacsony
árú eszközök (8-10 eFT - a lektor)
     _________________________________________________________________

2.2. Hálózati kiegyenlítõ (Line Conditioner)

Ezek az eszközök kiszûrik a zajt az AC vonalakból. A zaj elronthatja a
tápegységet, és korai meghibásodáshoz vezethet. A túlfeszültségtõl és rövid
feszültségeséstõl is megvédenek.

A Tripp-Lite 1200-t mint jobbféle hálózati kiegyenlítõt használtam; egy
doboz nagy lágyacél transzformátorral és egy pár kondenzátorral, így nincs
lehetõsége a túláram átjutásának egyik oldalon sem. Ha egy ilyet használsz,
csak nevetsz az áramszüneteken és viharokon. Járulékos szolgáltatás, ha
véletlenül kihúzod a csatlakozót a falból, van idõd újra bedugni azt,
mielõtt a géped észrevenné (velem ez történt egyszer). De egy igazi
szünetmentes tápegység jobb.

Netter Trey McLendon jó dolgokat mondott a Zero hálózati kiegyenlítõkrõl:
"A munkahelyi rendszerünk [...] 2,5 éve védve van a viharoktól...az egyik
villám kiütött egy MOV-típusú túlfeszültség-védelmet, amit az utca
túloldalán egy Mac disztribútor használt. A Zero hálózati kiegyenlítõ csak
zümmögött egy kicsit amikor a feszültséghullám megérkezett, de ez nem
okozott fennakadást. A mûködési elve a következõ: a ZS egységek passzív
elemek hálózatával mérsékelik az áramlökést, majd elvezetik a semleges
vonalra, amely szabvány szerint a földre van kötve a dobozon kívül. A MOV
egységek a földbe vezetik az áramlökést a számítógépnél, amikor
keresztülmegy a soros portokon, hálózati (network) csatlakozókon stb."

Az áruk nagy szórást mutat $40-400 között, a készülék képességeitõl és
terhelhetõségétõl függõen. A legjobb választás lehet egy megbízható
csomagküldõ szolgálattól rendelni egyet. A hálózati kiegyenlítõket
általában nem kell kicserélni áramlökés után; ellenõrizd le, hogy a Te
készülékedben vannak-e MOV-ok.
     _________________________________________________________________

2.3. Szünetmentes tápegység (Uninterruptable Power Supply)

Egy szünetmentes tápegységnek három funkciója van. Elõször, megszûri a
hálózati feszültséget, lecsillapítja a tüskéket és a
feszültség-ingadozásokat, amelyek megrongálhatják a készülékeket. Másodszor,
egy bizonyos üzemidõt még biztosít áramkimaradás esetén -- sokszor így
hidalhatunk át rövidebb áramszüneteket. Harmadszor, ha a szünetmentes
tápegység energia fogytán van, elindíthat egy számítógép-leállítási
folyamatot, és így megkímél minket a fájlrendszerek sérülésétõl. Bár a
váratlan leállások által okozott károk manapság sokkal kisebbek a naplózó
fájlrendszereknek köszönhetõen mint például a Linux EXT3 vagy JFS
fájlrendszere, egy teljes leállítási folyamat még mindig az egyik
legfontosabb a rendszergazda lelki nyugalmának megõrzése érdekében.
     _________________________________________________________________

3. Az alapok

3.1. A szünetmentes tápegység kiválasztása

A szünetmentes tápegységek manapság már nem drágák. Az Egyesült Államokban
2003-ban $150 alatt is lehet vásárolni megfelelõ egységet (mo.-on bruttó
20-30 ezer forinttól kaphatók - a lektor), és az árak egyre csökkennek.
Sõt, olyannyira olcsóak, hogy már nem szükséges a számítógép
teljesítmény-felvételének bonyolult kiszámítása a megfelelõ szünetmentes
tápegység kiválasztásához. Ez két-három éve még elengedhetetlen lett volna.
Inkább egy egyszerûbb és hatékonyabb módon választjuk ki az egységet.

A szünetmentes tápegységek a szerint vannak osztályozva, hogy a feltöltött
akkumulátoruk hány watt teljesítményt képes leadni teljes lemerüléséig. A
piacon viszont VA (volt-amper) egységben megadott értékeket látunk. Az
átlagfogyasztóknak szánt egységek dobozán gyakran nem is található meg a
teljesítményadat. Ennek az az oka, hogy a VA-ben megadott adatok nagyobbak
és jobban néznek ki. A wattos érték hozzávetõleg a VA érték fele; a pontos
magyarázat megtalálható a hivatalos kiadványban a következõ címen, az APC
honlapján, a [28]A hatásos, a csúcsérték és a hullámtermészet PDF
dokumentumban.

Még ha tudjuk is a wattos teljesítményét a szünetmentes tápegységnek,
alapvetõen a számítógép wattos fogyasztása határozza meg az áthidalható
idõt. Ez a fogyasztás nehezen becsülhetõ meg. Még olyan dolgok is
közrejátszhatnak, hogy például mekkora monitort használunk. (A nagyobb
monitorok sokkal több energiát fogyaszthatnak.)

A gyártók úgy próbálják megoldani ezt a problémát, hogy a dobozon egy
várható áthidalható idõt tüntetnek fel. De sokszor túloznak, néha még hamis
értékeket is megadnak (Ezt hívják "Marketingnek"). Egy olyan értéket adnak
meg, amelyet egy minimális rendszer kikapcsolt lemezegységekkel egy pici
monitorral át tud hidalni, ahogyan a laptopgyártók is hamis üzemidõt adnak
meg. A becsületesebb gyártók táblázatba foglalva adják meg a különbözõ
rendszerekre vonatkozó ("asztali", "torony" stb.) várható értékeket.
Hozzávetõlegesen mindig a megadott érték felével kell számolni.

Azt tanácsolom, hogy ne nézzük a számokat. Inkább vásároljunk egy felsõ
kategóriás otthoni egységet az APC, a Best, a Tripp-Lite, a Belkin, vagy más
neves gyártó kínálatából. Nyugodtan válasszuk a leghosszabb áthidalható
idõt biztosító, legmagasabb wattos teljesítményû, vagy legnagyobb VA
értékû egységet; a különbözet az olcsóbb modellhez képest nemigen haladja
meg a 75 dollárt. Garantáltan jó érzés tölt majd el a döntéseddel
kapcsolatban az elsõ nagyobb áramszünetkor, ha nem garasoskodsz.

Egy másik érv amellett, hogy egy nagyobb kapacitású egységet vásároljunk egy
olyan helyett, ami nem képes kiszolgálni a rendszerünket az, hogy a
túlterhelt szünetmentes tápegységek csúnya dolgokra képesek például
[29]kigyulladhatnak és felrobbanhatnak.

Mindenképpen egy line interactive típusú egységet vásároljunk a régebbi
standby vagy SPS típusú helyett. A régebbi típusok nem szûrik ki a
feszültségzavarokat. Az SPS nagy elõnye (az alacsony ár) mára eltûnt,
mivel a line-interactive típusok már nagyon olcsók. Léteznek más típusú
szünetmentes tápegységek, de azok vagy elavultak vagy nagy nagyobb
rendszerparkhoz tervezték õket. A különbözõ típusok leírása megtalálható a
[30]A szünetmentes tápegységek különbözõ típusai PDF dokumentumban, az APC
webhelyén.

Egy másik fontos szempont a választásban az, hogy az egység hogyan
kommunikál a számítógéppel. Nem tanácsos soros porton (RS-232C kábelen
keresztül kommunikáló) egységet vásárolni. Ezek a modellek kifutóban vannak,
helyettük az USB és Ethernet csatlakozású eszközök jelennek meg. Ennek az az
egyszerû magyarázata, hogy az RS-232C interfész nem mindig kiszámítható,
nehéz beállítani és nyomon követni. Az Ethernet túlzás egy ilyen rendszer
számára; a szünetmentes tápegységeknek nincs szükségük ekkora
sávszélességre. Az USB csatlakozást válasszuk, amely jó ár/teljesítmény
arányának köszönhetõen megfelelõ, és viszonylag egyszerû a
hibaelhárítása.

Nemrég még nagy különbség volt az okos (smart) és a buta (dumb) egységek
között. A buta egységek külön tûkön jelezték a feszültségszintet; az okos
típusok a kommunikációs kábelt egyszerûen a jellemzõk közvetítõjeként
használták és az aktuális állapotról tájékoztatta a számítógépet. De csak
RS232C típusú egységek között létezik buta, és lehet, hogy a dokumentum
olvasásakor már nem is gyártják ezeket az egységeket.

Én az APC szünetmentes tápegységeket részesítem elõnyben (nem állok
kapcsolatban a céggel). De a termékek között nincs lényeges eltérés, amíg a
nagy márkák egyikét választjuk.
     _________________________________________________________________

3.2. A szünetmentes tápegység és más eszközök telepítése: a teljes kép

Ajánlásaink egy éles Unix környezethez a következõk:

    1. Egy szünetmentes tápegység a számítógépes rendszernek.
    2. Túlfeszültség-védelem az összes telefonvonal, soros és párhuzamos
       kapcsolathoz, amely elhagyja a szobát.
    3. Hálózati kiegyenlítõ minden olyan eszközhöz, amely nem a
       szünetmentes tápegységhez csatlakozik. Áramlökés esetén könnyebb
       lecserélni egy $50 hálózati kiegyenlítõt, mint egy $1500
       lézernyomtatót.

   Ha ez túl drága számodra, akkor a szünetmentes tápegység helyett
   hálózati kiegyenlítõt vegyél, mint amilyen például a TrippLite. De
   legalább ilyened legyen. Védelem nélkül használni a rendszered rossz
   befektetés, mivel villámcsapás esetén el fogod veszteni a
   felszerelésed -- Murphy törvénye szerint ez mindig a lehetõ
   legrosszabb idõben történik.

   Lényeges dolog, hogy lézernyomtatót általában nem csatlakoztatunk
   UPS-re -- a toner fûtése elég sok energiát igényel ahhoz, hogy
   másodperceken belül lekapcsolja a UPS-t. Másik dolog, hogy
   lézernyomtatót soha nem kell a UPS-el egy körbe kapcsolni. -- a fûtés
   minden 20-30 másodpercben áramlökést okoz, ezt a legtöbb UPS
   áramkimaradásnak érzékeli. Szóval egy külön hálózati kiegyenlítõt
   vegyél a lézernyomtatóhoz.

   Egy UPS-t közvetlenül az AC tápegységhez kell csatlakoztatni (azaz a
   túlfeszültség-védelem nem szükséges, és nem is ajánlott a fali
   csatlakozó és a UPS között). Továbbá túlfeszültség-védelem a UPS és a
   felszerelés között felesleges.
     _________________________________________________________________

3.3. Szoftveres támogatás

A szünetmentes tápegység kapcsolatban áll a számítógéppel, így ha olyan
hosszú ideig tart az áramkimaradás, hogy az akkumulátor kimerül, akkor
szabályosan leállíthatja a számítógépet. Ennek megtételéhez a számítógépen
futnia kell a háttérben egy alkalmazásnak -- egy démonnak, a Unix
szóhasználatában -- amely a szünetmentes tápegységtõl érkezõ megszakítás
(terminate) üzenetet figyeli. Ekkor az operációs rendszert leállítja.

A szünetmentes tápegységekhez általában CD-n mellékelnek ilyen programot.
Ezek hasztalanok, mivel (a) nagyrészt Windows rendszerhez készültek, és (b)
ha véletlenül mégis Linuxhoz készültek, akkor szinte biztosan egy általunk
nem használt verzióhoz készült binárisok.

A soros porton kapcsolódó szünetmentes tápegységek idejében féltucatnyi
szabad forráskódú figyelõprogram létezett: apcd, dumbupsd, genpowerd.
powerd, smupsd, usvd stb. Ezek viszonylag buta programok voltak, egy
egyszerû feladatra írták õket. Sokukhoz szükség volt egy egyedi RS232C
kábel elkészítésére, mivel a gyártók megváltoztatták a portokat az ügyfelek
megtartása érdekében.

De ezek az idõk elmúltak. Az USB kapcsolatú egységek szakítottak a házi
kábelkészítéssel, viszont bonyolultabb figyelõ program kell hozzájuk. A kör
így jelentõsen szûkült. Csak két projekt maradt meg.

A [31]Network UPS Tools (Hálózati szünetmentes tápegység eszközök) projekt
egy általános szünetmentes tápegység-figyelõ démon, amelynek célja, hogy
intelligensen kommunikáljon minden mai szünetmentes tápegységgel.

Az [32]apcupsd egy kifejezetten az APC (American Power Corporation)
termékeivel kommunikáló démon.

Mindkettõ biztos alapokon nyugvó, jól felügyelt projekt.
Fejlesztõcsapataik kölcsönösen barátságosak, és szó volt az egyesülésrõl
is. 2003 októberében az apcupsd projekt kínál több szolgáltatást, többek
között jobb USB támogatásával és jobb dokumentációjával -- de a NUT-nak jobb
a felépítése, több a fejlesztõje és a Red Hat és más nagy disztribúciók is
használják.

Ha APC terméket veszünk, használjuk az apcupsd-t, és a NUT-ot ha mást
veszünk. Mindkettõhöz elérhetõ RPM és Debian csomag, amelyek megfelelõen
beállítják a bootolási folyamatot, és telepítik a démonok binárisait, így a
telepítés mindkét esetben egyszerû.
     _________________________________________________________________

3.4. A rendszer beállítása automatikus újraindításhoz

Ha a szünetmentes tápegység egy állandóan mûködõ DNS-, Web- vagy
levelezõszervert véd, szükség ven rá, hogy a számítógép automatikusan el
tudjon indulni a számítógép leállása után, amikor a táphálózat újra
mûködik.

A számítógépek általában gyárilag nem így vannak beállítva. Általában a
tápellátás megszûnése és újbóli rendelkezésre állása után meg kell nyomnunk
egy gombot a számítógép elindulásához. Ezt kipróbálhatjuk számítógépünkön.
Állítsuk le a számítógépet, húzzuk ki a tápcsatlakozót, majd dugjuk vissza.
Ha a számítógép azonnal elindul, akkor nincs semmi teendõnk.

Ha a számítógép nem indul el, kapcsoljuk be és lépjünk be a számítógép SETUP
(BIOS beállítások) programjába, amit általában bekapcsolás után a DEL,
esetleg az F10 gomb megnyomásával tehetünk meg. Ezután keressük meg és
állítsuk be a megfelelõ helyen az azonnali bekapcsolás engedélyezését.

Általában ezt a BOOT menüben találjuk, Restore on AC/Power Loss (folytatás
áramkimaradás után) vagy Full-On (mindig bekapcsolva) néven. A pontos
megnevezések a ROM BIOS gyártójától függ. Általában három beállítási
lehetõségünk van: Last State (utolsó állapot megtartása), Power On
(bekapcsolva) vagy Power Off (kikapcsolva).

Egyes BIOS-ok nem támogatják ezt a lehetõséget. Ez egy nagyon rossz
megoldás a BIOS gyártójától, de elõfordul. Ebben az esetben az egyetlen
megoldás egy új alaplap vásárlása.
     _________________________________________________________________

4. A szünetmentes tápegység karbantartása

A szünetmentes tápegységben található egy akkumulátor. Ez általában egy
ólom-kénsav akku, mivel a gyártónak ezt a legolcsóbb elõállítani, de ezen
kívül használnak még líthium-ionos és zselés akkumulátorokat is.

Az akkumulátor messze a legérzékenyebb alkatrésze a szünetmentes
tápegységnek. Hosszú használat után akkumulátorproblémák léphetnek fel. 6-12
havonta érdeme újrakalibrálni az akkumulátor érzékelõt, és néhány évente ki
kell cserélni az akkukat.
     _________________________________________________________________

4.1. Az akkumulátor élettartamának növelése

Az akkumulátor élettartamának növeléséhez (a) kerüljük a teljes kisütést és
(b) ne tegyük ki magas hõnek, nagy hidegnek vagy magas páratartalomnak. A
teljes kisütések ellen az egyetlen ellenszer, ha olyan helyen lakunk, ahol
az áramkimaradások rövidek és nem túl gyakoriak.
     _________________________________________________________________

4.2. A szünetmentes tápegység újrakalibrálása

A becsült áthidalható idõtartam pontossága idõvel romlik. Ennek a tipikus
jele, hogy a szünetmentes tápegység túlbecsüli az áthidalható idõtartamot,
de az is megeshet, hogy nem jelzi ki az akkumulátor rossz állapotát, és
ebbõl kellemetlen dolgok keletkezhetnek.

A szünetmentes tápegységek belsõ programjába be van építve egy
újrakalibrálási procedúra. Ez alapvetõen egy teljes kisütésbõl és egy
újratöltésbõl áll, miközben az egység egy speciális tesztüzemmódban van.
Ennek a folyamatnak az elindítása az egység szoftverétõl függ.

Ezt minden akkucsere után el kell végezni (lásd alább). Ezenkívül
karbantartásként nem árt ugyanezt 6-12 havonta elvégezni, de ennél
gyakrabban nem szabad; amint azt már említettük, a teljes kisütés lerövidíti
az akkuk élettartamát.
     _________________________________________________________________

4.3. Az akkumulátorok cseréje

A modern szünetmentes tápegységekben található egy érzékelõ, amely értesít
bennünket, ha az akkumulátort ki kell cserélni. Ezt általában fény- és
hangjelzéssel jelzik. Ha beállítottunk egy figyelõ démont, ez is értesít
minket és esetleg egy figyelmeztetõ e-mailt is küld nekünk. Amennyiben
figyelmen kívül hagyjuk, egy idõ után megszûnik a fény- és hangjelzés,
bizonyos idõközönként újra elindul.

Esetenként a riasztás téves is lehet. Ezért riasztás esetén nem árt másnap
elindítani egy öntesztelõ folyamatot a szünetmentes tápegységen, és azt
figyelni, hogy kapunk-e újabb riasztást. (az öntesztelés elindítása
egységenként más és más lehet). Amennyiben a riasztás így sem múlik el, ki
kell cserélnünk az akkumulátorokat.

Olyan eset is elõfordult, hogy a hibás akkumulátor olyan jelenséget
produkált, mintha az átalakító vagy a vezérlõ elektronika lett volna hibás.
Akkor is az akkumulátorra kell elsõként gyanakodni, ha a szünetmentes
tápegység epileptikus tüneteket produkál, például villognak a panel fényei.

A szünetmentes tápegységek gyártói arra ösztönöznek, hogy a teljes egységet
cseréljük ki, ha az akkumulátorok már tönkrementek, mert így nagyobb a
profitjuk. De valójában nincs semmi különleges ezekben az akkumulátorokban.
Teljesen közönséges akkumulátorok, nagyon sokféle területen használják
õket, és szabvány csatlakozókkal rendelkeznek. Nem csak a szünetmentes
tápegység gyártójától lehet beszerezni õket, sõt, sokszor sokkal jobb és
olcsóbb típusokkal is helyettesíthetõk.

Ajánlott megvárni az akkumulátor tönkremenetelét, mielõtt egy újat
rendelünk; az akkumulátorok tárolásuk közben veszítenek az élettartamukból,
ha nem tartjuk õket teljesen feltöltve.

Az akkumulátorokat soha ne dobjuk ki a szemétbe! Mérgezõ fémeket és savakat
tartalmaznak. Környezetünk érdekében inkább adjuk le egy gyûjtõhelyen. A
legtöbb akkumulátor-kereskedõnél ezt megtehetjük. Amennyiben ez mégsem
lehetséges, a helyi szemétszállító vagy szemétfeldolgozó vállalatnál
érdeklõdhetünk ez ügyben.

Most néhány tanács következik arra vonatkozóan, hogy hogyan vásároljunk
tartalék akkumulátorokat. Egy fontos figyelmeztetés: több felhasználó is
vásárolt a lent említett utángyártott akkumulátorok közül olyat, amely --
mint utóbb kiderült -- nem az egységéhez való volt. A problémát vágás,
forrasztás és egyéb nemkívánatos dolgok árán oldották meg, ezért nagyon
fontos az akkumulátorok milliméter pontos méretének ismerete -- a
csatlakozókat is beleértve.

Habár lehetséges az akkumulátorok üzem közbeni cseréje, ez nem a
legmegfelelõbb eljárás, mivel az egység nem fogja tudni, hogy kicserélték
az akkumulátorokat, és a figyelõprogram továbbra is alacsony
akkufeszültségre fog figyelmeztetni. A hiba elkerüléséhez ki kell sütnünk,
majd fel kell töltenünk az akkumulátort. Ekkor már pontosabb lesz az
akkumulátor kalibrálása.

Lehet, hogy csak többszöri kisütés és feltöltés után érik el az akkuk teljes
kapacitásukat, és csak ekkor lesz pontos az áthidalható idõtartam becslése.
Ha az egységünkben több akkumulátor is található, és a figyelõprogram
különbözõ feszültségszintet mutat az akkukban, akkor úgy is megtudhatjuk,
hogy mikor érik el teljes kapacitásukat, hogy figyeljük a feszültségek
eltérését. Ha az értékek közel azonosak, akkor érték el a cellák a névleges
kapacitásukat.
     _________________________________________________________________

4.4. Akkumulátorok vásárlása

Az APC minden SmartUPS modellhez gyárt "csere akkumulátorokat", de csak az
Egyesült Államokban árusítja ezeket közvetlenül. Bármely Yamaha SeaDoo
boltban találunk 35 Ah kapacitású deep cycle marine akkukat, amelyek az APC
egyes modelljeiben használt akkukkal csereszabatosak. Ezek zselés akkuk, és
kétszer akkora használati idõvel és/vagy fele akkora töltési idõvel
rendelkeznek. Néhány nyugati parti árusítóhely:

Jet Works
1587 Monrovia Ave.
Newport Beach CA 9266?
Tel: +1 714 548-5259

J-W Batteries, Inc.
Tel: +1 714 548-4017

WPS 49-1200
GEL-CELL KB-35 BATTERY

   A cég, amit leginkább ajánlottak nekem (Carl Erhorn, az apcupsd egyik
   fõ fejlesztõje is ajánlotta) a Texas-i Battery Wholesale
   Distributors of Georgetown, Kérdésekkel a (800) 365-8444 telefonszámon
   lehet hozzájuk fordulni, reggel 9:00-tól 17:00-ig (Texas-i helyi idõ
   szerint), hétfõtõl péntekig. Carl állítása szerint még hétvégén is
   kapott tõlük e-mailt annak ellenére, hogy olyankor nem tartanak
   nyitva.

   A mindenkori aktuális árlista megtalálható a
   [33]www.batterywholesale.com webhelyen. Az Egyesült Államokon kívülre
   is szállítanak, elfogadják az általánosan használt hitelkártyákat, és
   telefonon vagy weben keresztül is rendelhetünk.

   Carl állítása szerint a BWD olyan gyártók termékeit is forgalmazza,
   amelyek szabványos méretû, de megnövelt kapacitású akkukat gyártanak.
   Ezek az eredeti akkuk kapacitását sokszor akár 15%-kal is
   meghaladhatják, ami hosszabb használati idõt eredményezhet. Ez egy
   kellemes többletszolgáltatás minimális árkülönbségért.

   A BWD ezen kívül "környezetbarát", újrahasznosítja a régi akkukat, és
   visszaveszi azokat, ha nem találunk közeli újrahasznosítót. Csak a
   postaköltséget kell kifizetnünk, ezen felül semmilyen költség nem
   terhel minket.

   Carl a következõket mondta: "Nagyon meg vagyok elégedve a
   termékeikkel, a kiszolgálással és az áraikkal. Remélem olyan
   segítõkésznek találod õket, mint én. 1994 óta állok velük
   kapcsolatban, és soha nem csalódtam bennük. A tulajdonos is ért a
   technikai részekhez, így ha kérdésed van egy termékkel kapcsolatban,
   részletesen tud válaszolni."
     _________________________________________________________________

5. Köszönetnyilvánítás és kapcsolódó források

Ezen dokumentum egyes részei, elsõsorban a szünetmentes tápegység
karbantartásáról szóló részek eredetileg az apcupsd dokumentációjának részét
képezte. A projekt karbantartói jóindulatúan hozzájárultak ahhoz, hogy
ezeket jelen dokumentumban felhasználhassam.

Létezett egy korábbi Szünetmentes tápegység HOGYAN, amelyet Harvey J. Stein
írt, és 1997-ben módosított utoljára. Ez annyira elavult volt, hogy semmit
sem tudtam belõle felhasználni.

Létezik egy [34]Szünetmentes tápegység GYIK amely egy kicsit régi, de
tartalmaz néhány ma is használható jó tanácsot.

References

   1. http://www.catb.org/~esr/
   2. file://localhost/home/dacas/tldp/convert/UPS-HOWTO-hu.html#introduction
   3. file://localhost/home/dacas/tldp/convert/UPS-HOWTO-hu.html#purpose
   4. file://localhost/home/dacas/tldp/convert/UPS-HOWTO-hu.html#newversions
   5. file://localhost/home/dacas/tldp/convert/UPS-HOWTO-hu.html#license
   6. file://localhost/home/dacas/tldp/convert/UPS-HOWTO-hu.html#hungarian_translation
   7. file://localhost/home/dacas/tldp/convert/UPS-HOWTO-hu.html#AEN47
   8. file://localhost/home/dacas/tldp/convert/UPS-HOWTO-hu.html#surge
   9. file://localhost/home/dacas/tldp/convert/UPS-HOWTO-hu.html#conditioners
  10. file://localhost/home/dacas/tldp/convert/UPS-HOWTO-hu.html#AEN76
  11. file://localhost/home/dacas/tldp/convert/UPS-HOWTO-hu.html#AEN79
  12. file://localhost/home/dacas/tldp/convert/UPS-HOWTO-hu.html#AEN81
  13. file://localhost/home/dacas/tldp/convert/UPS-HOWTO-hu.html#AEN104
  14. file://localhost/home/dacas/tldp/convert/UPS-HOWTO-hu.html#AEN118
  15. file://localhost/home/dacas/tldp/convert/UPS-HOWTO-hu.html#AEN139
  16. file://localhost/home/dacas/tldp/convert/UPS-HOWTO-hu.html#maintaining
  17. file://localhost/home/dacas/tldp/convert/UPS-HOWTO-hu.html#AEN156
  18. file://localhost/home/dacas/tldp/convert/UPS-HOWTO-hu.html#AEN159
  19. file://localhost/home/dacas/tldp/convert/UPS-HOWTO-hu.html#AEN164
  20. file://localhost/home/dacas/tldp/convert/UPS-HOWTO-hu.html#AEN176
  21. file://localhost/home/dacas/tldp/convert/UPS-HOWTO-hu.html#AEN188
  22. http://www.tldp.org/HOWTO/UPS-HOWTO.html
  23. http://www.gnu.org/copyleft/fdl.html
  24. mailto:esr@snark.thyrsus.com
  25. mailto:vape[kukac]maffia[pont]hu
  26. mailto:dacas[kukac]freemail[pont]hu
  27. http://tldp.fsf.hu/index.html
  28. http://sturgeon.apcc.com/whitepapers.nsf/URL/WP-17/$FILE/WP17.pdf
  29. http://www.exploits.org/nut/library/pictures/dead/
  30. http://sturgeon.apcc.com/whitepapers.nsf/URL/WP-1/$FILE/WP1.pdf
  31. http://www.exploits.org/nut/
  32. http://www2.apcupsd.com/
  33. http://www.batterywholesale.com/
  34. http://www.jetcafe.org/~npc/doc/ups-faq.html
