
GNU/Linux Aviation HOWTO

Volare con GNU/Linux

Nicolas Dufour

   <nicolas.dufour@nemoworld.info>

John Petterson

   <jcp@eskimo.com>

   Traduzione Italiana: Giancarlo Contrafatto

   Revisione Italiana: Giuseppe Briotti

   L'intenzione di questo documento è quella di fornire
   suggerimenti su pacchetti di software che funzionano su
   GNU/Linux e sono utili a piloti (privati, commerciali o
   militari), linee aeree, aeroporti o qualunque altro attore in
   ambito aeronautico. Voglio incoraggiare tutti a contribuire a
   questo documento, sia fornendo consigli su software in
   esistenza, sia scrivendo nuove applicazioni per GNU/Linux.
     __________________________________________________________

   Table of Contents
   Introduzione

        1. Udienza
        2. Diario delle revisioni
        3. Contributi
        4. Feedback
        5. Copyright information

   1. Volo

        1.1. Fare i Piani

              1.1.1. fplan
              1.1.2. Flight Navigation Planner
              1.1.3. FlyWay
              1.1.4. OpenFlyers

        1.2. GPS

              1.2.1. ChartPlotter
              1.2.2. GPSd
              1.2.3. GpsDrive
              1.2.4. GPSMan
              1.2.5. Elgaard Positioning System (EPS)

        1.3. Volo a vela

              1.3.1. GPLIGC
              1.3.2. IGCview
              1.3.3. JFlight
              1.3.4. KFLog

        1.4. Analisi e Logbook

              1.4.1. Airlog

        1.5. Previsioni del Tempo

              1.5.1. pyRadar
              1.5.2. WeatherCheck

   2. Airline
   3. Aeroporto

        3.1. SMS

   4. Simulazione

        4.1. Simulatori di volo

              4.1.1. FlightGear
              4.1.2. X-Plane
              4.1.3. JSBSim Flight Dynamics Model
              4.1.4. IFT

        4.2. Aiuti per la navigazione

              4.2.1. Atlas
              4.2.2. OpenGC
              4.2.3. A340GC

        4.3. Altri

              4.3.1. Tim's Air Navigation Simulator

   5. Addestramento

        5.1. PilotPal
        5.2. NeoKit

   6. Sorgenti dati

        6.1. Environment

              6.1.1. DAFIF

        6.2. Stream dinamici

              6.2.1. LiveATC

        6.3. Sorgenti geografiche

   7. Siti Web e cataloghi

        7.1. Open-Aero.org

   A. Biografia dell'autore
   B. Acronimici

        Glossary
     __________________________________________________________

Introduzione

   L'aviazione commerciale e sportiva sono tra le attività umane
   più critiche di ogni altra. I piloti implicitamente si
   aspettano che i loro velivoli siano ben progettati, ergonomici,
   prevedibili, affidabili e sicuri nel loro funzionamento. Gli
   aerei certificati sono progettati e fabbricati secondo standard
   di ingegneria e qualità tali da superare di molto ogni altro
   articolo di consumo. A mio avviso, qualsiasi ambiente
   computazionale usato per applicazioni connesse all'aviazione
   dovrebbe rispettare standard simili. Credo anche che il modello
   di sviluppo del software open source e del sistema operativo
   GNU/Linux sia l'ambiente informatico con la più alta
   possibilità di poter soddisfare tali standard.

   L'intenzione di questo documento è quella di fornire
   suggerimenti su pacchetti di software che funzionano su
   GNU/Linux e sono utili a piloti (privati, commerciali o
   militari), linee aeree, aeroporti o qualunque altro attore in
   ambito aeronautico. La maggior parte dei pacchetti di software
   menzionati in questa versione possono venire distribuiti
   liberamente e sono disponibili col loro codice sorgente.
   Tuttavia, includerò volentieri voci per prodotti commerciali di
   rivenditori amichevoli con GNU/Linux.

   I miei interessi personali si accentrano sulla gestione del
   flusso di traffico aereo poiché ho lavorato per Eurocontrol per
   quasi quattro anni, realizzando simulazioni per l'aumento della
   sicurezza ed efficienza nei cieli Europei. Volevo fare il
   pilota ma con il mio daltonismo dovetti abbandonare. Adesso
   lavoro per la gestione traffico mondiale negli USA ed in
   Europa, ed è eccitante notarne le differenze e le ragioni
   storiche alla loro base.

   Ognuno dei suggerimenti sui software in questo documento
   consiste in una breve descrizione del software, informazioni su
   chi lo ha scritto, dove trovarlo ed in alcuni casi i commenti
   degli utenti. Per brevità, non ho incluso indicazioni
   specifiche sul codice sorgente o file binari quando queste sono
   reperibili da link ovvi sul sito del software del caso.
     __________________________________________________________

1. Udienza

   Questo documento è scritto per tutti i partecipanti al dominio
   aeronautico: piloti (privati o professionali), linee aeree,
   aeroporti, enti ATC, eccetera.
     __________________________________________________________

2. Diario delle revisioni

   Revision History
   Revision 2.2 2006-09-27 Revised by: nd
   Aggiornamenti e aggiunta di nuove applicazioni.
   Revision 2.1 2006-03-13 Revised by: nd
   Aggiornamenti e aggiunta di nuove applicazioni.
   Revision 2.0 2005-05-21 Revised by: nd
   Nuovo rilascio e nuova stesura dell'intero documento.
   Revision 1.5 2005-01-15 Revised by: jp
   Aggiunte nuove voci per i pacchetti Gpsdrive, GPLIGC, JFlight,
   e KFlog. Cinque anni tra un aggiornamento e l'altro è alquanto
   ridicolo, è ora di girare questo HOWTO a qualcuno che ha più
   tempo!
   Revision 1.4 2000-10-14 Revised by: jp
   Aggiunta una nuova voce per il pacchetto AirLog logbook.
   Aggiunte alcune citazioni in piÃ¹ nella sezione su hardware
   integrati, come anche un breve trafiletto sulla reperibilità di
   GNU/Linux per il palmare iPaq. Aggiornate le informazioni per
   contattare l'autore, (nuovo indirizzo e-mail).
   Revision 1.3            Revised by: jp
   Aggiunta una breve sezione su hardware, principalmente
   indirizzi ad altre risorse. Ho anche aggiunto voci per parecchi
   pacchetti scoperti recentemente; Gpsd, GPSMan, e JEEPS.
   Revision 1.2            Revised by: jp
   Ho aggiunto alcune nuove categorie, più focalizzate, di
   applicazioni. Per alcune di queste ho aggiunto link ad altre
   risorse informative che risolvono problemi relativi a quella
   particolare area di applicazioni ma, da una prospettiva più
   generica e non-Linux. Anche aggiunte voci su parecchi pacchetti
   software scoperti recentemente. Ho rimosso le citazioni al
   Linux Documentation Project, i manutentori non hanno mai
   risposto alla mia richiesta di aggiungere questo documento
   all'archivio.
   Revision 1.1            Revised by: jp
   Aggiunte informazioni circa la linux-aviation mailing list.
   Alcuni cambi minori alla grammatica, come anche un sacco di
   correzioni al mio abuso costante della punteggiatura. Grazie al
   mio buon amico David Moore per queste correzioni.
   Revision 1.0            Revised by: jp
   Primo rilascio pubblico.
     __________________________________________________________

3. Contributi

   Grazie a John C. Peterson, l'autore originario di questo
   documento e per il suo sostegno.
     __________________________________________________________

4. Feedback

   Informazioni mancanti, link mancanti, caratteri mancanti?
   Inviate e-mail al maintainer di questo documento:

   <nicolas.dufour@nemoworld.info>
     __________________________________________________________

5. Copyright information

   This document, GNU/Linux Aviation HOWTO, is copyrighted (c)
   2005-2006 by Nicolas Dufour.

   Permission is granted to copy, distribute and/or modify this
   document under the terms of the GNU Free Documentation License,
   Version 1.1 or any later version published by the Free Software
   Foundation; with no Invariant Sections, with no Front-Cover
   Texts, and with no Back-Cover Texts. A copy of the license is
   available at http://www.gnu.org/copyleft/fdl.html.

   Linux is a registered trademark of Linus Torvalds.

   Java is a registered trademark of Sun Microsystems Inc.
     __________________________________________________________

Chapter 1. Volo

1.1. Fare i Piani

1.1.1. fplan

   L'applicazione fplan è progettata per assistere i piloti nella
   creazione dei piani di volo per voli cross-country di velivoli
   a motore. Legge un piano di volo contenente una descrizione del
   volo: aeroporti di partenza e destinazione, aiuti di
   navigazione, punti di riferimento (waypoint) intermedi, venti
   ad altitudine, tassi di consumo di carburante e produce un
   piano di volo inclusivo di rotte magnetiche corrette, distanza,
   durata stimata e consumo di carburante per ciascuna tratta,
   latitudine e VORfix per ogni checkpoint. Un'anteprima grafica
   del volo è disponibile su sistemi dotati di Windows X11 e del
   toolkit XView.

     * Autore: Steve Tynor
     * Maintainer: John C. Peterson <jcp@eskimo.com>
     * Ultimo rilascio: 1.4.2, 1999/05/01
     * Copyright: GPL
     * Home Page: http://www.ibiblio.org/fplan/
     __________________________________________________________

1.1.2. Flight Navigation Planner

   Il Flight Navigation Planner vi permette di fare piani di volo
   basati su aeroporti noti, navaid, fix o città. Si possono usare
   carte sezionali, carte aeronautiche del mondo o carte a
   vettore/suolo. Calcola direzioni, venti, tempi e carburante. Dà
   risalto a percorsi automatici basati su aerovie, calcoli
   ascesa/discesa (tipo a/c), pianificazione degli scali per il
   rifornimento, routing automatico intorno MOAS e spazi aerei
   interdetti, sovrapposizione radar ad alta risoluzione di
   previsioni del tempo, visione delle carte di tipo sezionale
   attuale, wacs ed IFR, abilità di trovare una rotta sopra zone
   temporaneamente ristrette, sovrapposizioni dettagliate di radar
   "nexrad", profili terreno con copertura nuvole e l'abilità di
   caricare piani di volo su GPS.

     * Autore: rvsc
     * Ultimo rilascio: 104, 2004/03/08
     * Copyright: Unknown
     * Home Page: http://fnp.berlios.de
     __________________________________________________________

1.1.3. FlyWay

   Flyway consente all'utente di trovare ed inserire waypoints
   Statunitensi (aeroporti, aiuti navigazione e fix), poi calcola
   rotte, correzioni per i venti e tempi di viaggio. Vengono
   fornite informazioni riguardanti i waypoint (incluse frequenze,
   elevazioni, disponibilità di carburante e descrizioni di
   piste). I dati di rotta possono anche venire usati per riempire
   un modulo modificabile per il piano di volo FAA, raccogliere
   informazioni meteo di base dall'internet e visualizzare una
   mappa molto rozza.

     * Autore: Doug Bell
     * Ultimo rilascio: 0.4.1, 2005/12/14
     * Copyright: GPL
     * Home Page: http://www.bellz.org/flyway/
     __________________________________________________________

1.1.4. OpenFlyers

   OpenFlyers è un sistema opensource, online di prenotazione
   velivoli (aeroplani, alianti, U.L.M. eccetera) per aeroclub e,
   più in generale per chiunque abbia bisogno di condividere la
   pianificazione di uno o più velivoli.

   Questo sistema prenotazioni si basa sul linguaggio PHP a sul
   database MySQL. È opensource (licenza GPL) e lo si può
   scaricare liberamente.

     * Autore: OpenFlyers devteam <devteam@openflyers.org>
     * Ultimo rilascio: 1.3.0, 2006/09/06
     * Copyright: GPL
     * Home Page: http://www.bellz.org/flyway/
     __________________________________________________________

1.2. GPS

1.2.1. ChartPlotter

   ChartPlotter è un programma, basato su Java, per mappe mobili
   da usare con dispositivi GPS che supportano il protocollo
   comunicazioni NMEA (frase GPGLL). Si può applicare ChartPlotter
   a mappe dell'utente digitizzate e salvate in formato JPEG. Il
   programma trasforma una coppia di valori di latitudine e
   longitudine in una posizione sull'immagine rasterizzata,
   aiutandosi con due, tre o quattro punti di riferimento.

   In cima alla lista delle "cose da fare" c'è un programma di
   conversione che possa permettere l'utilizzo delle carte in
   formato BSB. A quanto si capisce, ci sono programmi simili in
   circolazione ma bisogna modificare il programma chartplotter in
   modo che sia in grado di leggere l'output del programma di
   conversione.

   La seconda priorità in questa lista è la capacità di leggere
   GSHHS (Global Self-consistent Hierarchical High-resolution
   Shorelines) reperibile da www.ngdc.noaa.gov.

     * Autore: Rikard and Henrik Bjorkman <hb3@eit.se>
     * Ultimo rilascio: 0.46, September 2005
     * Copyright: GPL
     * Home Page: http://www.eit.se/chartplotter/
     * Roadmap:
       In cima alla lista delle "cose da fare" c'è un programma di
       conversione che possa permettere l'utilizzo delle carte in
       formato BSB. A quanto si capisce, ci sono programmi simili
       in circolazione ma bisogna modificare il programma
       chartplotter in modo che sia in grado di leggere l'output
       del programma di conversione.
       La seconda priorità in questa lista è la capacità di
       leggere GSHHS (Global Self-consistent Hierarchical
       High-resolution Shorelines) reperibile da
       www.ngdc.noaa.gov.
     __________________________________________________________

1.2.2. GPSd

   gpsd è un servizio demone che controlla un GPS connesso ad un
   computer host tramite una porta seriale oppure USB, mettendo
   così i suoi dati del sensore relativi a
   posizione/rotta/velocità, a disposizione delle richieste
   provenienti dal portale TCP 2947 del computer host. Usando
   gpsd, varie applicazioni clienti GPS (come software per
   navigazione e wardriving) possono condividere l'accesso ad un
   GPS senza contesa o perdita di dati. Inoltre, gpsd risponde
   alle richieste usando un formato sostanzialmente più facile da
   analizzare che non l'NMEA 0183 emesso dalla maggior parte dei
   GPS. La distribuzione gpsd include una libreria di servizio C
   collegabile ed un modulo Python utilizzabili da chi sviluppa
   applicazioni che riconoscono i GPS, per incapsulare tutte le
   comunicazioni col gpsd.

     * Autore: Eric S. Raymond <esr@snark.thyrsus.com>
     * Ultimo rilascio: 2.33, 2006/06/09
     * Copyright: BSD
     * Home Page: http://gpsd.berlios.de/
     __________________________________________________________

1.2.3. GpsDrive

   GpsDrive è un sistema di navigazione per auto (motocicli, navi,
   aerei). GpsDrive visualizza, su mappa zumabile, la posizione
   del veicolo fornita da un ricevitore GPS capace di utilizzare
   NMEA; il file contenente la mappa viene automaticamente
   selezionato a seconda della posizione e scala di preferenza.
   L'output parlato è disponibile solo se il software "festival" è
   in esecuzione. Le mappe sono selezionate automaticamente per la
   miglior risoluzione a seconda della posizione del veicolo e
   possono venire scaricate dall'Internet. Dovrebbe essere
   possibile utilizzare tutti i ricevitori GPS di marchio Garmin
   che abbiano una uscita seriale, come anche altri ricevitori GPS
   che dispongono del protocollo NMEA.

   GpsDrive è scritto in C con l'utilizzo delle librerie grafiche
   GTK+ e funziona con Linux e FreeBSD.

     * Autore:Friedrich Ganter <ganter@ganter.at>
     * Ultimo rilascio: 2.10pre3, 2006/03/10
     * Copyright: GPL
     * Home Page: http://www.gpsdrive.cc/
     __________________________________________________________

1.2.4. GPSMan

   GPS Manager (GPSMan) è un gestore di dati geografici che offre
   un ambiente grafico amichevole per la preparazione, ispezione e
   revisione dei dati di waypoint, rotte e di volo da utilizzare
   con ricevitori GPS. GPSMan consente vari calcoli derivati quali
   distanze e direzioni da un waypoint all'altro, rotta e distanze
   tra waypoint di un tracciato, etc. GPSMan può fare mappe
   cartografiche in scala, usando una delle varie proiezioni che
   sovvrappongono il tracciato di waypoint, rotte e track data. La
   mappa può venire salvata in formato postscript per poterla
   stampare. GPSMan è un programma autonomo Tlc/Tk progettato per
   uso domestico (piuttosto che per l'uso in tempo reale). Per
   ora, GPSMan supporta le comunicazioni con entrambi i tipi di
   ricevitori Garmin e Lowrance.

     * Autore: Miguel Filgueiras <mig@ncc.up.pt>
     * Ultimo rilascio: 6.3.1, 2006/07/25
     * Copyright: GPL
     * Home Page: http://www.ncc.up.pt/gpsman/
     __________________________________________________________

1.2.5. Elgaard Positioning System (EPS)

   L'Elgaard Positioning System è una applicazione Java progettata
   per essere usata con ricevitori GPS. Fornisce funzionalità di
   interfaccia: possono essere salvati i tracciati ricavati dai
   ricevitori che forniscono output in formato NMEA. Per
   ricevitori che supportano il protocollo di proprietario Garmin,
   EPS è in grado di caricare e scaricare waypoint, rotte e
   tracciati. È anche in grado di mostrare carte, digitalizzate
   dall'utente, con zoom interattivo, scrolling, sovrapposizione
   di tracciati ed è in grado di calcolare distanze e velocità.
   EPS funziona su qualunque piattaforma che abbia una JVM
   compatibile con la versione 1.1 dell'API Java.

     * Autore: Niels Elgaard Larsen
     * Ultimo rilascio: 0.9.2beta, 2003/02/07
     * Copyright: GPL
     * Home Page: http://eps.sourceforge.net/
     __________________________________________________________

1.3. Volo a vela

1.3.1. GPLIGC

   GPLIGC è un'applicazione GNU General Public License per
   l'analisi di file contenenti dati IGC, come quelli prodotti dai
   fly recorder GNSS (è necessario utilizzare altri software per
   scaricare dati da dispositivi di registrazione e/o convertire
   in formato IGC). GPLIGC è in grado di calcolare una varietà di
   statistiche come, velocità di ascese termiche e ratei di
   planata. I dati grezzi o le statistiche da essi derivate
   vengono tracciati usando l'applicazione Gnuplot.

   La distribuzione include anche openGLIGCexplorer,
   un'applicazione openGL per la visualizzazione dei tracciati di
   volo in tre dimensioni su una mappa di terreno ombreggiata
   (assumendo che i dati digitali sull'elevazione siano a
   disposizione).

     * Autore: Hannes Krüger <Hannes.Krueger@uibk.ac.at>
     * Ultimo rilascio: 1.5, 2005/06/14
     * Copyright: GPL
     * Home Page: http://pc12-c714.uibk.ac.at/GPLIGC/GPLIGC.php
     __________________________________________________________

1.3.2. IGCview

   IGCview è un'applicazione Java progettata per piloti di alianti
   che vogliono visualizzare ed analizzare i log file GPS nei
   formati FAI IGC o Gardown. Entrambi i formati contengono
   semplici note in ASCII di latitudini e longitudini marcati
   temporalmente. Il formato IGC contiene anche informazioni
   sull'altitudine (pressione e/o GPS) e sul task (rotta). IGCview
   può anche importare i file in formato Gardown ed esportarli in
   formato IGC.

   Il programma è interamente orientato verso l'esame delle tracce
   log GPS prodotte dai voli a vela. Si possono esaminare altri
   tipi di tracce la cui analisi però, non sarà particolarmente
   utile. Il programma può calcolare incognite quali: start to
   finish, velocità medie dell'intero percorso e delle singole
   tappe, ratei di salita, L/D ecc. È anche in grado di leggere e
   confrontare in dettaglio voli multipli, rendendosi quindi uno
   strumento di apprendimento molto utile per piloti di volo a
   vela da competizione e di cross country.

     * Autore: Ian Forster-Lewis <igcview@forsterlewis.com>
     * Ultimo rilascio: 3.12, 2003/04/24
     * Copyright: Freely Distribuable
     * Home Page:
       http://www.forsterlewis.com/soaring/igcview/igcview_home.ht
       ml
     __________________________________________________________

1.3.3. JFlight

   JFlight è un'applicazione Java sviluppata per piloti di
   deltaplani e parapendi come aiuto nella pianificazione
   ante-volo del task e analisi dopo-volo di dati GPS, barogramma
   e variometro (dovrebbe rivelarsi utile anche ai piloti di
   alianti di normali dimensioni). La caratteristica flightbook
   fornisce un meccanismo di gestione per waypoint e rotta. I
   percorsi di volo posssono essere visualizzati su un semplice
   schermo.

     * Autore: Rüdiger Bien <ruedbi@users.sourceforge.net>
     * Ultimo rilascio: 0.9, 2003/07/16
     * Copyright: GPL
     * Home Page: http://jflight.sourceforge.net/
     __________________________________________________________

1.3.4. KFLog

   KFLog è un programma OpenSource diretto a piloti di volo a
   vela. Fornisce uno strumento potente di pianificazione dei
   compiti di volo e, in seguito, di analisi di volo.

   KFLog ` l'unico programma di analisi volo, disponibile su
   GNU/Linux, ad essere riconosciuto dalla FAI IGC.

   KFLog proietta i voli su una mappa vettoriale digitale
   contenente non solo campi d'aviazione, ma anche una mappa di
   altitudini completa, strade, città fiumi e tanti altri oggetti
   interessanti.

     * Autori:
          + Heiner Lamprecht <heiner@kflog.org>
          + Florian Ehinger <florian@kflog.org>
     * Ultimo rilascio: 2.1.1, 2003/07/17
     * Copyright: GPL
     * Home Page:http://www.kflog.org/
     __________________________________________________________

1.4. Analisi e Logbook

1.4.1. Airlog

   Airlog è un sistema di registrazione di volo progettato per
   venire incontro ai bisogni unici di piloti e studenti di volo a
   vela. Questo client basato su Java, permette a più utenti di
   accedere ad un database comune (fornisce driver di interfaccia
   con sistemi database Instant DB, PostgreSQL ed Oracle).
   L'integrità referenziale viene usata per assicurare la validità
   dei dati. Quando la funzionalità multiutenti è abilitata,
   l'accesso utente al database comune viene autenticato
   all'inizio, presentando una maschera per login e password.

   Airlog supporta anche ricerche del database comune, come pure
   una capacità di generare rapporti. I rapporti "Training
   Barometer" e "Speed Input" sono progettati per assistere sia
   gli istruttori che gli studenti nel processo di istruzione. Un
   rapporto "Fit for Flight" è pianificato per un futuro rilascio.

   Airlog è stato sviluppato in Danimarca con enfasi sulle regole
   Danesi, ma è stato localizzato da cima a fondo. Può supportare
   altre lingue se gli viene fornito semplicemente un "catalogo
   dei testi dei messaggi" per la lingua desiderata (tale catalogo
   è fornito per Danese ed Inglese).

     * Autori:
          + Ken Andersen <kentan@get2net.dk>
          + Frederik Hansen <roirex@users.sourceforge.net>
          + Steve Brown <delancie@users.sourceforge.net>
     * Ultimo rilascio: alpha-0.53-2, 2000/11/25
     * Copyright: GPL
     * Home Page: http://airlog.sourceforge.net/
     __________________________________________________________

1.5. Previsioni del Tempo

1.5.1. pyRadar

   pyRadar recupera e visualizza immagini radar ottenute dalle
   stazioni radar NEXRAD dei NOAA, situate negli Stati Uniti ed i
   loro territori. Queste immagini sono rilasciate di dominio
   pubblico a nome del pubblico Americano.

     * Autori: John Diaz
     * Ultimo rilascio: 0.4, 2005/08/22
     * Copyright: GPL
     * Home Page: http://pyradar.sourceforge.net/
     __________________________________________________________

1.5.2. WeatherCheck

   WeatherCheck è un programma che usa Java Swing per visualizzare
   un prompt richiedente un codice di avviamento postale; USA
   dopodiché visualizza le previsioni locali del tempo ottenute
   dal National Weather Service. Fornisce anche previsioni estese
   ed informazioni dai radar dBZ.

     * Autore: Teri Solow
     * Ultimo rilascio: 0.5, 2002/08/10
     * Copyright: GPL
     * Home Page:
       http://www.terisolow.com/programs.php#WeatherCheck
     __________________________________________________________

Chapter 2. Airline

   Da completare.
     __________________________________________________________

Chapter 3. Aeroporto

3.1. SMS

   Il sistema gestione superficie (Surface Management System o
   SMS) migliora la percezione comune della superficie
   aeroportuale durante operazioni che coinvolgono la torre di
   controllo del traffico aereo (Air Traffic Control Tower o
   ATCT), la torre di rampa, le compagnie aeree che operano su un
   aeroporto e le varie autorità aeroportuali e altre strutture
   ATC. Migliorando la percezione di queste situazioni e fornendo
   strumenti per la gestione del traffico aeroportuali a terra,
   SMS migliora l'efficienza e la flessibilità delle operazioni di
   terra negli aeroporti.

     * Autore: Metron Aviation Inc.
       <bizdevelopment@metronaviation.com>
     * Ultimo rilascio: sconosciuto
     * Copyright: Commercial
     * Home Page: http://www.metronaviation.com/sms_overview.php
     __________________________________________________________

Chapter 4. Simulazione

4.1. Simulatori di volo

4.1.1. FlightGear

   Il progetto simulatore di volo FlightGear è un progetto
   cooperativo, open-source e multi-piattaforma per lo sviluppo di
   un simulatore di volo. Il codice sorgente dell'intero progetto
   è disponibile sotto la GNU General Public License.

   L'obbiettivo del progetto FlightGear è quello di creare una
   struttura sofisticata di simulatore di volo che possa venire
   usata in ambienti di ricerca o accademici, per lo sviluppo e la
   ricerca di altre idee interessanti per simulatori di volo e
   come applicazione per utenti.

     * Autore: Curtis L. Olson <curt0001@flightgear.org>
     * Ultimo rilascio: 0.9.10, 2006/04/05
     * Copyright: GPL
     * Home Page: http://www.flightgear.org/
     __________________________________________________________

4.1.2. X-Plane

   X-Plane è un simulatore di volo che legge la forma geometrica
   di qualsiasi aeromobile per poi dedurre come voli tale
   aeromobile. Il calcolo viene effettuato tramite un processo di
   ingegneria chiamato "teoria degli elementi di pala", che
   comporta scomporre la forma dell'aeromobile in molti elementi
   piccoli e poi trovare le forze che agiscono, molte volte al
   secondo, su ciascun piccolo elemento. Queste forze vengono poi
   convertite in accelerazioni che, a loro volta, vengono
   intergate in velocità e posizioni. Questo fa di X-Plane il
   modello più realistico che si possa avere per i personal
   computer.

     * Autore: Austin Meyer <austin@x-plane.com>
     * Ultimo rilascio: 8.50 RC1, 2006/08/21
     * Copyright: Proprietary with Free Trial
     * Home Page: http://x-plane.com/
     __________________________________________________________

4.1.3. JSBSim Flight Dynamics Model

   JSBSim è un modello dinamico di volo (Flight Dynamic Model o
   FDM), 6-DOF, multi-piattaforma e object-oriented (C++). Può
   funzionare in modo autonomo, o come simulatore di volo in
   modalità batch (senza visualizzazione grafica), o integrato con
   FlightGear o altro simulatore di volo.

     * Autore: Jon S. Berndt <jsb@hal-pc.org>
     * Ultimo rilascio: 0.9.9, 2005/08/10
     * Copyright: GPL
     * Home Page: http://jsbsim.sourceforge.net/
     __________________________________________________________

4.1.4. IFT

   IFT è un piccolo simulatore scritto allo scopo di addestrare
   piloti che non hanno esperienza di volo strumentale. Include un
   paio di stazioni VOR e NDB e di display. Questi si possono
   usare per esercitare le abilità basiche di navigazione radio.

   È scritto e provato su GNU/Linux, ma dovrebbe funzionare su
   titi gli UNIX giacché non usa altro che la libreria X11.

     * Autore: Sukru Cinar <vantadu@email.com>
     * Ultimo rilascio: 1.0, 2005/07/22
     * Copyright: GPL
     * Home Page: http://geocities.com/cinarus/IFT.txt
     __________________________________________________________

4.2. Aiuti per la navigazione

4.2.1. Atlas

   Atlas mira a produrre e visualizzare carte del mondo di alta
   qualità per utenti di FlightGear, un simulatore di volo open
   source. Ciò è realizzato con due componenti: il generatore di
   mappa (chiamato semplicemente Map) ed il visore Atlante.

     * Autore: David Luff <daveluff@users.sourceforge.net>
     * Ultimo rilascio: 0.3.0, 2005/07/28
     * Copyright: GPL
     * Home Page: http://atlas.sourceforge.net/
     __________________________________________________________

4.2.2. OpenGC

   OpenGC è uno strumento multi-simulatore, multi-piattaforma,
   open-source C++ per lo sviluppo e implementazione di
   strumentazione di vetro ad alta qualità per cabine di volo
   simulate. Lo scopo è semplice: supportare tutti i simulatori di
   volo più diffusi, tutti i sistemi operativi largamente
   disponibili e fornire una selezione di indicatori che rispecchi
   la diveristà d'interessi nella comunità dei simulatori di volo.
   Si spera che OpenGC diverta e si incoraggiano tutti a
   contribuire in qualsiasi modo possibile!

     * Autore: Damion Shelton <damion@opengc.org>
     * Ultimo rilascio: 0.57, 2006/04/24
     * Copyright: BSD
     * Home Page: http://www.opengc.org/
     __________________________________________________________

4.2.3. A340GC

   La Glass Cockpit Library (libGC) è stata creata per l'Airbus
   A340 Glass Cockpit che è un progetto Open Source. Il progetto
   a340gc fa parte del progetto simulazione Airbus A340 della
   fondazione IRADIS. L'obbiettivo di libGC e di a340gc è quello
   di creare un'intelaiatura libera su cui si possa costruire la
   strumentazione di cabina.

   Ciò è solo una parte del più grande progetto Iradis per la
   creazione di una cabina A340 realistica con vista completa.
   Visitate questo sito web per maggiori dettagli.

     * Autore: Iradis <info@iradis.fat.org>
     * Ultimo rilascio: 0.3, 2002/05/19
     * Copyright: GPL
     * Home Page: http://a340gc.iradis.org/
     __________________________________________________________

4.3. Altri

4.3.1. Tim's Air Navigation Simulator

   Questa è un'applet Java che simula l'operazione di ADF e VOR
   strumenti. Un canovaccio mostra la posizione di un'aeromobile
   ipotetica e di due aiuti di navigazione a terra (che possono
   venire trascinati col mouse in posizione arbitraria). Lo
   schermo dello strumento mostra ciò che il pilota vedrebbe in
   tale situazione. Il codice dell'applet è disponibile per essere
   scaricato ed installato sulla propria macchina.

     * Autore: Tim Carlson <mim@visi.com>
     * Ultimo rilascio: 19981015, 1998/10/15
     * Copyright: Freely Distribuable
     * Home Page: http://www.visi.com/~mim/nav/index.html
     __________________________________________________________

Chapter 5. Addestramento

5.1. PilotPal

   PilotPal è un'applet Java programmata per assistere i piloti
   (studenti) a prepararsi per gli esami scritti USA FAA. L'ultima
   versione fornisce domande per studiare entrambi gli esami da
   Pilota Privato e Strumentale. Se non si ha a disposizione una
   connessione Internet a banda larga, èpossibile scaricare
   l'applet ed installarla sul proprio computer.

     * Autore: PilotPal.com <info@pilotpal.com>
     * Ultimo rilascio: 2006/08/23
     * Copyright: Freely Distributable
     * Home Page: http://www.pilotpal.com/
     __________________________________________________________

5.2. NeoKit

   Descrizione:

     * NeoKit © è un ambiente d'addestramento per computer ideato
       per l'addestramento iniziale al software per il controllo e
       la gestione del traffico aereo,
     * Gli strumenti di NeoKit © coprono l'intero ciclo di
       addestramento: preparazione degli scenari, addestramento
       dinamico ed interattivo con capacità di registrazione e
       replay ed uno strumento personalizzabile per fare rapporti,
       analisi e resoconti,
     * NeoKit © è stato sviluppato su piattaforma Java così da
       essere completamente inter-operabile su qualsiasi sistema
       operativo (GNU/LINUX, Windows, ecc.),
     * Plugin specifici adibiti ad altri domini di attività (p. e.
       Marina, Esercito) sono facili da sviluppare usando la serie
       completa di API Java di NeoKit ©.

   Caratteristiche:

     * Strumento di addestramento basato su computer
     * Piattaforma di simulazioneATC e ATMLeggera
     * Motore per simulazione discreta, basato su distributed
       event.
     * Motore di dialogo MCQ-SQC.
     * Rapporti personalizzati per seguire il progresso
       dell'apprendista.
     * Basato su Java.
     * input and output dati XML.

     * Autore: NeoSYS <info@neosys.fr>
     * Ultimo rilascio: 0.4, Jan 2004
     * Copyright: Commercial
     * Home Page: http://www.neosys.fr/neokit
     __________________________________________________________

Chapter 6. Sorgenti dati

   Certamente le sorgenti di dati sono più importanti degli
   strumenti che si usano. Specialmente la qualità di quei dati.

   Si possono classificare i dati in due grandi famiglie:

     * Dati ambientali
       Dati che non cambiano spesso, come posizione dell'aeroporto
       (anche se a volte ho visto salti di aeroporti nei dati :-).
       Sono anche chiamati dati statici o semi-statici.
     * Dati dinamici
       Dati che cambiano molto spesso quali, posizioni di volo o
       carico di traffico in un settore controllato.

   Normalmente, il secondo tipo viene calcolato con l'aiuto del
   primo, così è molto importante curarsi dell'esattezza dei dati
   ambientali: giusta posizione geografica (lat, long), dati
   semi-statici aggiornati a seconda dell'attività (capacità
   attuale di un aeroporto) o, persino, nuovi dati sulle
   prestazioni di un nuovo velivolo.
     __________________________________________________________

6.1. Environment

6.1.1. DAFIF

   Il Digital Aeronautical Flight Information File (DAFIF) è una
   serie di file contenenti dati riguardanti aeroporti, navaids,
   waypoints, aerospazi ad uso speciale ed altri fatti di
   rilevanza per il volo nel mondo intero. Questi dati sono
   forniti dall'esercito degli USA tramite la National Geospatial
   Intelligence Agency (NGA), e sono sviluppati principalmente a
   beneficio di operazioni dell'aeronautica militare, ma sono
   messi a disposizione del pubblico.

   Ad eccezione degli Stati Uniti, che sono coperti anche da dati
   forniti da FAA, questi sono di solito gli UNICI dati digitali
   comprensivi messi a disposizione dei piloti. Altri paesi non
   forniscono per niente dati digitali, oppure li forniscono per
   mezzo di interfaccie web proprietaria o in formati
   non-riutilizzabili (come file PDF di documenti cartacei
   scansionati). Persino negli USA ci sono dati disponibili in
   DAFIF che non lo sono nei dati FAA. Ad esempio, i generatori di
   database di navaid.com utilizzano i dati DAFIF per trovare
   identificazioni ICAO per aeroporti in Alaska, Hawaii, Puerto
   Rico ed altri luoghi dove i loro identificativi a tre lettere
   non sono sufficienti a generare un identità ICAO.

   Attenzione! Questa sorgente sarà rimossa dall'accesso pubblico
   nell'ottobre 2006 per motivi vari. Si cerchino ulteriori
   dettagli qui, anche per supportare DAFIF. È anche possibile
   fornire aiuto creando una soluzione di ripiego qui.

     * Home Page:
       https://164.214.2.62/products/digitalaero/index.cfm
     __________________________________________________________

6.2. Stream dinamici

6.2.1. LiveATC

   Questo sito venne lanciato come una risorsa per coloro a cui
   piace ascoltare il controllo traffico aereo (Air Traffic
   Control o ATC) dal vivo: entusiasti dell'aviazione, chi si
   addestra da pilota, chi si addestra da controllore di traffico
   aereo, entusiasti di simulazione di volo, operatori di FBO,
   operatori di linee aeree e chiunque abbia interesse in
   comunicazioni aeronautiche.

   Un buon sito per ascoltare, scoprire e, forse, imparare la
   lingua. Il sito offre parecchie trasmissioni dirette verso gli
   USA, Canada, Messico, Europa, Australia, Columbia e anche le
   Antille Olandesi!

     * Home Page: http://www.liveatc.net/
     __________________________________________________________

6.3. Sorgenti geografiche

   Da completare.
     __________________________________________________________

Chapter 7. Siti Web e cataloghi

7.1. Open-Aero.org

   Questo nuovo sito è stato disegnato allo scopo di mantenere un
   elenco aggiornato di progetti Open Source per il mondo
   dell'aeronautica, e aiutare la manutenzione del presente howto.

     * Home Page: http://www.open-aero.org/
     __________________________________________________________

Appendix A. Biografia dell'autore

   Sono nato nel 1973 nel paese di Mont St. Aignan vicino a Rouen
   in Normandia (Francia). Sono cresciuto al sud di Ile-de-France
   (regione vicino a Parigi) circondato da campi di grano e mais
   :-) ed una raffineria di zucchero in cui usavo andare per
   annusare e mangiare zucchero.

   Sempre attratto alle scienze e la geologia in particolare,
   ottenni una laurea (Bachelor of Arts) in geofisica/geochimica
   ma, nel tentativo di ottenere la laurea successiva, ripiegai su
   un'altra direzione: informatica. Ottenni il Masters in
   informatica applicata alle scienze geologiche nel 1998 a
   Parigi.

   Il mio primo lavoro fu alla Eurocontrol e questo cambiò un
   sacco la mia vita. Anche se ho lavorato per sei mesi per
   Schlumberger (grossa ditta di servizi petroliferi), lavoro da
   sei anni per una piccola ditta Francese (Neometsys) di
   aeronautica.

     * Home Page: http://nemoworld.info/
     * Email: <nicolas.dufour@nemoworld.info>
     __________________________________________________________

Appendix B. Acronimici

   Abbreviazioni usate nel presente documento e spiegazioni.

Glossary

A

   ADF
          Automatic Direction Finder (trova-direzione automatico)

          Strumento di navigazione che riceve ed interpreta il
          segnale NDB.

   ATC
          Air Traffic Control (controllo traffico aereo)

   ATM
          Air Traffic Management (gestione traffico aereo)

B

   BSD
          BSD licenza

          Vedi qui per i dettagli.

F

   FAA
          Federal Aviation Administration (amministrazione
          federale aviazione)

          Vedi qui per i dettagli.

G

   GPL
          GNU Public License

          Vedi qui per i dettagli.

N

   NDB
          Non-Directional Beacon (radiofaro non-direzionale)

V

   VOR
          Very-high-frequency Omni Range (raggio omnidirezionale
          VHF)

          Radio faro molto utile per la navigazione.
