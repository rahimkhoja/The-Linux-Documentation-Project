
UPS HOWTO

Eric Steven Raymond

   Thyrsus Enterprises
   Diario delle Revisioni
   Revisione 1.1 21 febbraio 2004 Revisionato da: esr
   Aggiunto un piccolo consiglio esplicativo, e materiale su
   altre tecnologie.
   Revisione 1.0 2003-10-07       Revisionato da: esr
   Rilascio iniziale.

   Un gruppo di continuità (UPS) è un importante oggetto da avere
   se si vive in un'area dove le interruzioni di corrente sono
   del tutto comuni, specialmente se si fa funzionare un
   mail/DNS/Web server che deve essere operativo 24/7. Questo
   HOWTO insegnerà le cose necessarie per saper selezionare
   intelligentemente un UPS e farlo lavorare con il proprio
   sistema operativo open-source.

   Traduzione dell'aggiornamento Sandro Cardelli (Ott.2005)
   Revisione di Giulio Daprelà
     _________________________________________________________

   Sommario
   1. Introduzione

        1.1. Perché questo documento?
        1.2. Nuove versioni di questo documento
        1.3. Licenza e Copyright

   2. Panoramica della protezione dell'alimentazione

        2.1. Scaricatori di sovratensione
        2.2. Filtri di linea
        2.3. Gruppi di continuità UPS

   3. Basi UPS

        3.1. Come scegliere un UPS
        3.2. Installare il proprio UPS e gli altri dispositivi:
                il quadro completo

        3.3. Assistenza Software
        3.4. Preparare il proprio sistema per l'Auto-Reboot

   4. Mantenere il proprio UPS

        4.1. Estendere la vita della batteria
        4.2. Ricalibrare il proprio UPS
        4.3. Sostituire le batterie
        4.4. Comprare batterie

   5. Riconoscimenti e risorse collegate

1. Introduzione

1.1. Perché questo documento?

   Un gruppo di continuità (UPS) è un importante oggetto da avere
   se si vive in un'area dove le interruzioni di corrente sono
   del tutto comuni, specialmente se si fa funzionare un server
   mail/DNS/Web che deve essere operativo 24/7. L'invecchiamento
   della rete negli USA ha fatto di questo un problema più
   urgente che in passato, persino per gli hacker americani, ma
   ciascuno è vulnerabile alle interruzioni di corrente causate
   da temporali o altri fenomeni naturali. Questo documento copre
   sia il software sia gli aspetti hardware della propria
   protezione.

   Il consiglio in questo documento è principalemnte rivolto alle
   piccole installazioni; un computer e un UPS. Perciò ci
   concentreremo sugli UPS consumer, specialmente quelli ideati
   per uso casalingo e di piccole imprese. Se si ` amministratori
   di un centro elaborazione dati che fa funzionare una grande
   server-farm, c'è una diversa e completa (e molto più costosa)
   serie di tecnologie di cui non parleremo.
     _________________________________________________________

1.2. Nuove versioni di questo documento

   Si può anche vedere l'ultima versione di questo HOWTO sul
   World Wide Web tramite l'URL
   http://www.tldp.org/HOWTO/UPS-HOWTO.html.
     _________________________________________________________

1.3. Licenza e Copyright

   Copyright (c) 2003, Eric S. Raymond.

   Permission is granted to copy, distribute and/or modify this
   document under the terms of the GNU Free Documentation
   License, Version 1.2 or any later version published by the
   Free Software Foundation; with no Invariant Sections, no
   Front-Cover Texts, and no Back-Cover Texts. A copy of the
   license is located at www.gnu.org/copyleft/fdl.html. Solo il
   testo in lingua originale fa fede, per rendere l'idea:
   Permesso è accordato alla copia, distribuzione e/o modifica di
   questo documento sotto i termini della GNU Free Documentation
   License, Version 1.2 o ogni ultima versione pubblicata dalla
   the Free Software Foundation; senza sezioni invarianti, senza
   testi di copertina, e senza testi di Back-Cover. Una copia
   della licenza si trova al www.gnu.org/copyleft/fdl.html.

   Sentitevi liberi di mandare via e-mail domande o commenti su
   questo HOWTO a Eric S. Raymond, <esr@snark.thyrsus.com>. Ma
   per favore non chiedetemi di risolvere i vostri problemi
   generali dell'UPS; se lo fate, vi ignorerò proprio.
     _________________________________________________________

2. Panoramica della protezione dell'alimentazione

   Ci sono tre livelli di protezione dell'alimentazione
   disponibili per gli utenti di computer da casa. I livelli
   sono:

    1. Scaricatori di sovratensioni
    2. Filtri di linea
    3. Gruppi di continuità

   Mentre questo HOWTO si focalizza principalmente sugli UPS,
   inizieremo con alcune basi sugli altri due tipi di filtri di
   alimentazione per aiutare a capire dove si installano gli UPS.
   Ciò è utile anche se i prezzi discendenti degli UPS hanno reso
   le alternative di basso prezzo meno interesanti di quanto
   fossero un tempo.
     _________________________________________________________

2.1. Scaricatori di sovratensione

   Questi sono sostanzialmente un particolare fusibile tra la
   sorgente e il proprio hardware; essi tagliano i picchi, ma non
   possono fare nulla in un abbassamento di tensione o in un buco
   di alimentazione.

   Questo è il livello minimo di protezione che dovrebbe avere
   qualsiasi apparato elettronico costoso. Si noti che questo si
   riferisce a più della semplice alimentazione AC; gli
   scaricatori di sovratensione sono disponibili per (e
   dovrebbero essere utilizzati) linee telefoniche, connessioni
   RS-232 e parallele (per utilizzo su grandi distanze;
   generalmente non sono necessari se i dispositivi sono
   collocati col computer e tutti i dispositivi sono protetti da
   sorgenti esterne). Si noti anche che tutti i dispositivi
   connessi al proprio computer hanno bisogno di essere protetti;
   se si mettete uno scaricatore di sovratensione al proprio
   computer ma non alla propria stampante una scarica sulla
   stampante potrebbe danneggiare anche il computer.

   Un fatto importante circa gli scaricatori di sovratensione è
   che essi devono essere sostituiti se assorbono una grossa
   scarica. Oltre al fusibile, la maggior parte degli scaricatori
   si affida a componenti chiamati Metal-Oxide Varistors (o MOV)
   per livellare i picchi, i quali degradano quando prendono un
   picco di tensione. Il problema con gli scaricatori economici è
   che non dicono quando il MOV è bruciato. In questo modo si può
   rimanere senza protezione dai picchi di corrente e un falso
   senso di sicurezza. I migliori che hanno un indicatore.

   Si possono acquistare scaricatori di sovratensione in
   qualsiasi Radio Shack; per prezzi migliori, utilizzare ordini
   postali attraverso negozi di Computer o magazzini simili.
   Tutti questi sono prodotti a basso costo ($10-50).
     _________________________________________________________

2.2. Filtri di linea

   Questi dispositivi filtrano disturbi sulle linee AC. I
   disturbi possono degradare l'alimentazione elettrica e causare
   la sua interruzione prematuramente. Essi proteggono anche
   contro brevi cadute di tensione e includono lo scaricamento
   delle sovratensioni.

   Il modello Tripp-Lite 1200 che ho usato era tipico della
   migliore classe di filtri di linea; una scatola con un grande
   trasformatore in buon ferro dolce e dentro una coppia di
   condensatori moby e nessuna linea conduttiva tra primario e
   secondario. Con uno di questi, si può ridere delle
   microinterruzioni e dei disturbi elettrici. Un beneficio
   secondario è che se accidentalmente si stacca il cavo di
   alimentazione si può realmente avere il tempo di riconnetterlo
   prima che la macchina se ne renda conto (l'ho fatto una
   volta). Ma un vero UPS è meglio.

   Netter Trey McLendon ha buone cose da dire circa il filtro
   Zero Surge. Dice: "I nostri sistemi produttivi [...] sono
   stati protetti da 2.5 anni ad oggi attraverso molti violenti
   temporali...un fulmine ha fatto saltare gli scaricatori MOV
   nella sala esercitazioni del negozio di Mac dall'altra parte
   della strada. L'apparecchio Zero Surge emette solo un segnale
   acustico quando c'è sovratensione, con nessuna interruzione
   comunque. Il principio base è questo: l'unità ZS abbassa
   lentamente le sovratensioni attraverso una rete di elementi
   passivi e poi le rimanda indietro sul neutro, il quale è
   connesso a massa sul retro della scatola come da regola. Le
   unità MOV deviano le sovratensioni a massa sul computer, dove
   balzano attraverso porte seriali, connessioni di rete, etc.
   facendo il loro fatale lavoro."

   I prezzi variano molto, da $40 a 400, dipendono dal valore
   della potenza e dalla capacità dei dispositivi. Gli ordini
   postali ad un negozio affidabile sono la miglior via. I filtri
   di linea usualmente non hanno bisogno di essere sostituiti
   dopo sovratensioni; verificare se i propri contengono MOV.
     _________________________________________________________

2.3. Gruppi di continuità UPS

   Il resto di questo documento si concentrerà sugli UPS. Un UPS
   fa tre cose. Primo, filtra l'alimentazione della propria
   macchina, livella i picchi di tensione in uscita e le
   fluttuazioni di tensione che possono stressare o anche
   danneggiare i propri apparecchi elettronici. Secondo, fornisce
   una certa quantità di autonomia nell'eventualità di una
   mancanza completa di alimentazione; questa può spesso essere
   causata da un oscuramento parziale o da piccoli blackout.
   Terzo, quando l'UPS è in procinto di spegnersi può consentire
   uno spegnimento soft del proprio computer, così che nessuna
   cosa spiacevole accada al proprio filesystem del disco.
   Sebbene i rischi di uno spegnimento inatteso siano molto
   ridotti in questi giorni di filesystem journalling come i
   Linux EXT3 o JFS rispetto a una volta, assicurare uno
   spegnimento pulito è ancora un prezioso contributo per la pace
   della mente di ogni amministratore di sistema.
     _________________________________________________________

3. Basi UPS

3.1. Come scegliere un UPS

   Gli UPS al giorno d'oggi sono molto economici. Negli USA nel
   2003, quelli abbastanza capaci sono disponibili a meno di
   $150, e i prezzi si stanno abbassando. In realtà i prezzi sono
   così bassi ora che non passeremo attraverso l'elaborata fase
   importante di ottimizzazione che era stata fatta proprio due o
   tre anni fa, di valutazione di dissipazione dei watt del
   proprio computer e adattamento all'UPS considerato. Invece
   chiariremo perché questo sarebbe una perdita di tempo e come
   comprare in un modo semplice e molto efficace.

   Gli UPS sono valutati attraverso i watt che una batteria
   carica può erogare prima di scaricarsi. Comunque sono marcati
   con una stima dei VA (volt-ampere); spesso gli UPS consumer
   non specificano nemmeno una potenza in W sulla scatola dove
   può essere vista. Questo perché la stima dei VA è maggiore e
   più attraente. Come regola spannometrica assumiamo che la
   potenza in watt sia la metà dei VA dichiarati; per una
   spiegazione della complessità di questo (se interessa) vedere
   il white paper Understanding Power Factor, Crest Factor, and
   Surge Factor sul sito web della APC.

   Ma anche se si conoscono i watt dell'UPS, è il rapporto tra
   questo numero e la dissipazione in watt del proprio computer
   che determina il tempo di autonomia. La propria dissipazione è
   difficile da prevedere; può anche essere influenzata da cose
   come le dimensioni del monitor che si usa (quelli grossi
   possono essere davvero affamati di corrente).

   Il produttore prova ad aggirare questo dilemma tecnico
   inserendo un tempo presunto di autonomia sulla scatola. Ma
   esagerano e mentono anche molto circa i loro tempi di
   autonomia (questo si chiama "marketing"). Quello che faranno è
   valutare il tempo di autonomia ottenibile fornendo un sistema
   minimo con i dischi rigidi spenti e un piccolo monitor, simile
   al modo in cui i costruttori di laptop mentono circa il tempo
   di autonomia delle loro batterie. Il produttore di UPS più
   onesto fornisce una piccola tabella che mostra i tempi
   presunti di autonomia per differenti sistemi di configurazione
   (" desktop", "tower", ecc.). A lume di naso, si suppone di
   ottenere circa il 50% del tempo di autonomia indicato sulla
   scatola per la propria configurazione tipo.

   Il mio parere è di dimenticare il gioco dei numeri. Andare
   online o al proprio negozio di computer e comperare un modello
   di fascia alta o home-office da APC, Best, Tripp-Lite, Belkin,
   o altri costruttori rispettabili. Si prosegua e si prendano i
   modelli con il più lungo tempo di autonomia, maggior potenza
   in watt, o il maggior numero di VA che si può trovare; il
   sovrapprezzo per esso probabilmente non sarà più di $75 sopra
   il modello base. Garantisco che non ci si pentirà della
   propria decisione di non risparmiare soldi quando arriverà la
   prima interruzione prolungata di alimentazione.

   Forse una ragione più interessante per comperare
   sovra-capacità, piuttosto che finire con un UPS troppo debole
   per il proprio assorbimento di potenza, è che gli UPS
   sovraccaricati possono guastarsi in brutti modi, compreso
   prendere fuoco ed esplodere.

   Siate sicuri di prendere un UPS "on line" piuttosto che il
   vecchio tipo standby o SPS. La vecchia tecnologia non filtra
   la propria alimentazione attraverso la batteria, così non è
   assicurato un buon filtraggio della tensione. Il principale
   vantaggio di un SPS (basso costo) è sparito ora che gli UPS a
   "on line" sono così economici. Ci sono altri tipi di UPS, ma
   sono o diventati obsoleti o destinati all'installazione in
   grandi centri elaborazione dati. Per una discussione
   dettagliata dei differenti tipi di UPS vedere i diversi tipi
   di sistemi di UPS, un white paper sul sito di APC.

   Un'altra considerazione importante è come l'UPS comunicherà
   con il proprio computer. Non comprare un UPS a linea seriale
   (uno che comunica attraverso un cavo RS-232C). Questi stanno
   andando fuori mercato a favore degli UPS che usano USB o
   Ethernet, per la validissima ragione che le interfacce RS-232C
   sono incostanti, difficili da configurare, e la ricerca degli
   errori è difficile. Ethernet è eccessiva per questa
   applicazione; l'UPS semplicemente non necessita di questa
   larghezza di banda. Raccomandiamo restare sull' USB, che ha un
   buon rapporto prezzo/prestazioni per questo compito, e la
   ricerca guasti è relativamente facile.

   Fino ad oggi c'era un'importante distinzione tra UPS
   intelligenti e stupidi. Negli UPS stupidi il segnale del
   livello di tensione andava attraverso singoli pin; quelli
   intelligenti usavano il collegamento come un canale a
   caratteri e potevano passare più informazioni sul suo stato.
   Ma se si evitano gli UPS RS232C non se ne vedrà mai uno
   stupido; invece, è probabile che nel momento in cui si legge
   questo documento non venga più prodotto alcun UPS stupido.

   Personalmente mi piacciono gli UPS della APC (non ho rapporti
   con la compagnia). Ma questo non è il genere di aggeggio per
   cui il costruttore fa una grande differenza, una volta che se
   ne sceglie uno di una marca rispettabile.
     _________________________________________________________

3.2. Installare il proprio UPS e gli altri dispositivi: il quadro
completo

   La nostra raccomandazione per un ambiente di produzione Unix è
   una configurazione tipo come la seguente:

    1. Un UPS per il computer.
    2. Scaricatore di sovratensione su tutte le linee
       telefoniche, e anche su le linee seriali/parallele che
       lasciano la stanza.
    3. Filtri di linea su ogni dispositivo non connesso all'UPS.
       Se si prende una scarica elettrica è più economico
       sostituire un filtro di linea da $50 che una stampante
       laser da $1500.

   Se questo è troppo costoso, ridurre l'UPS ad uno
   stabilizzatore di linea tipo il TrippLite, ma non si rimanga
   senza almeno quello. Non essere protetti è falsamente
   economico, perché si perderanno macchine in caso di temporali
   -- e, la legge di Murphy lo dice, si prenderanno fulmini nel
   peggior momento possibile.

   Una cosa da notare è che tipicamente non bisognerebbe mettere
   una stampante laser su un UPS -- il riscaldatore del toner
   assorbe una corrente sufficiente a sovraccaricare un UPS e
   causare uno spegnimento entro pochi secondi. L'altra cosa è
   che non bisognerebbe nemmeno mettere la stampante laser sulla
   stessa linea dell'UPS. Il riscaldamente parte ogni 20-30
   secondi, e la maggior parte degli UPS vedrebbe l'assorbimento
   di corrente come un'interruzione. Quindi si prenda un flitro
   di linea separato per la stampante laser.

   Un UPS dovrebbe essere cablato direttamente alla (o
   direttamente nella presa) corrente AC (quindi uno scaricatore
   di sovratensione non è richiesto né suggerito tra la parete e
   l'UPS). Inoltre, uno scaricatore di sovratensione tra l'UPS e
   gli apparecchi connessi a esso è ridondante.
     _________________________________________________________

3.3. Assistenza Software

   Il proprio UPS comunica con il proprio computer in modo da
   spegnere correttamente il computer quando un'interruzione è
   durata troppo a lungo per la batteria tampone. In genere,
   perché uno spegnimento corretto avvenga, il proprio computer
   ha bisogno di avere un processo in background (un demone, in
   terminologia Unix) in attesa che un messaggio che arriva dal
   cavo dell'UPS e dica terminare. Quindi ha bisogno di dire al
   sistema operativo di spegnere.

   Il proprio UPS probabilmente ha incluso un CD pieno di tali
   software. Lo si butti, perché (a) la maggior parte di essi
   saranno inutili bit scritti per il sistema Windows, e (b)
   nell'improbabile evento che si trovi del software per Linux
   sarà senza dubbio composto da vecchi file binari per una
   versione che non si ha.

   Nei tempi degli UPS stupidi su linea seriale, si era abituati
   ad avere una mezza dozzina di demoni open source per il
   controllo degli UPS: apcd, dumbupsd, genpowerd. powerd,
   smupsd, usvd e altri. Questi erano programmi abbastanza
   stupidi per un lavoro semplice. Molti richiedevano di cablare
   a mano un cavo RS232C fatto su misura per aggirare varie
   cattiverie che i costruttori di UPS facevano alle loro porte
   per bloccarle la clientela.

   Quei giorni sono passati. Gli UPS USB si sono sbarazzati
   dell'hacking del cavo e dell'hardware klugery, ma richiedono
   un po' più di intelligenza da un demone di controllo. Il campo
   si è ridotto considerevolmente. Sembra che ci siano solo due
   progetti rimasti in essere.

   Il progetto Network UPS Tools è un demone di controllo
   generico che punta a comunicare intelligentemente con tutti
   gli UPS progettati.

   apcupsd è un demone specificatamente progettato per comunicare
   con gli UPS costruiti da APC, la American Power Corporation.

   Entrambi sono progetti solidi e ben gestiti. I loro gruppi di
   sviluppo sono reciprocamente ben disposti, e ci sono state
   discussioni occasionali di una fusione. Imprevedibilmente, in
   Ottobre 2003 il progetto apcupsd è il più ricco di
   caratteristiche dei due, con, tra le altre cose, migliore
   supporto USB e migliore documentazione; ma gli strumenti NUT
   hanno una architettura più pulita, più sviluppatori, e sono
   meglio accettati in Red Hat e nelle altre maggiori
   distribuzioni.

   Il mio consiglio è semplice; utilizzare apcupsd se si compra
   un UPS APC, e gli strumenti NUT se si compra qualcos'altro. I
   pacchetti RPM e Debian (che potranno modificare la sequenza di
   boot del proprio sistema come pure installare i binari del
   demone) sono disponibili per entrambi, così l'installazione
   dovrebbe essere facile in entrambi i casi.
     _________________________________________________________

3.4. Preparare il proprio sistema per l'Auto-Reboot

   Se si sta usando il proprio UPS per provare a mantenere un
   DNS/Web/mailserver 24/7, si ha bisogno di assicurarsi che la
   macchina possa essere configurata per riavviarsi
   automaticamente quando è rialimentata.

   Questo non è il normale comportamento di molti computer quando
   escono dalla fabbrica. Normalmente dopo che l'alimentazione è
   tolta e ristabilita, bisogna premere esplicitamente un
   pulsante per ridare l'alimentazione. Si può provare il proprio
   computer togliendogli l'alimentazione; togliendo
   l'alimentazione (staccando la spina); quindi reinserendo il
   cavo. Se il proprio computer parte immediatamente, bene. Non
   c'è altro da fare.

   Se il proprio computer non parte, accenderlo manualmente
   (premendo il pulsante di alimentazione) e entrare nel
   programma di SETUP del computer (spesso con la pressione di
   DEL durante la sequenza di accensione; altre volte premendo di
   F10). Bisogna quindi allora cercare e cambiare il parametro di
   configurazione appropriato per permettere la partenza
   automatica.

   Di solito, questo è situato sotto la voce BOOT del menu, e
   potrebbe essere chiamata qualcosa come Restore on AC/Power
   Loss o Full-On. La parola esatta varierà secondo il fornitore
   del BIOS ROM. Generalmente si hanno tre opzioni: Last State,
   Power On, e Power Off.

   Alcuni BIOS non supportano di questo genere di opzione. Questa
   è stupidamente una cattiva progettazione, ma succede. Se è
   così, l'unico rimedio pratico è procurarsi una nuova
   motherboard.
     _________________________________________________________

4. Mantenere il proprio UPS

   Il proprio UPS ha una batteria al suo interno. Generalmente è
   del tipo al piombo (queste sono meno costose per il
   costruttore), ma talvolta sono usate sia batterie al litio e
   sia gel-cel.

   La batteria è di gran lunga la parte più vulnerabile e incline
   ai guasti del proprio UPS. Se si ha il vostro UPS da
   abbastanza tempo, si avranno probabilmente problemi di
   batteria. Una volta ogni sei mesi/un anno bisognerebbe
   ricalibrare il sensore della batteria del proprio UPS, e ogni
   alcuni anni bisognerà sostituire le batterie.
     _________________________________________________________

4.1. Estendere la vita della batteria

   Per estendere la vita della propria batteria, (a) evitare di
   scaricarla a fondo, e (b) non esporla a eccessi di calore,
   freddo, o umidità. Sfortunatamente non c'è molto che si può
   fare per evitare di scaricare a fondo il proprio UPS tranne
   vivere in un'area dove i periodi di interruzione della
   tensione sono pochi e brevi.
     _________________________________________________________

4.2. Ricalibrare il proprio UPS

   La calibrazione del tempo di autonomia del proprio UPS perderà
   precisione sulla vita della batteria. Il sintomo abituale di
   questo problema è che l'UPS sovrastima il tempo di autonomia
   che gli rimane durante il periodo di interruzione, ma
   occasionalmente può anche portare al mancato rilevamento della
   cattiva condizione della batteria e, come conseguenza, a
   sintomi molto strani.

   Gli UPS hanno una procedura di ricalibrazione incorporata nel
   loro firmware. Essa generalmente comporta una profonda scarica
   e ricarica mentre l'UPS è in una modalità speciale di test. Le
   istruzioni per provocare questa ricalibrazione cambieranno
   secondo il software del proprio UPS.

   Si ha bisogno di fare questo quando si installano nuove
   batterie (vedere sotto). È una buona idea farlo ogni
   sei/dodici mesi come manutenzione ordinaria, ma non più
   spesso; come abbiamo notato in precedenza profonde scariche
   abbreviano la vita della propria batteria.
     _________________________________________________________

4.3. Sostituire le batterie

   Tutti gli UPS moderni hanno un allarme per la batteria scarica
   e avvia o un prova automatica periodica; questo avviserà
   quando la sostituzione è necessaria. Di solito accendono una
   spia e un indicatore e producono un suono di allarme. Se si ha
   installato un demone di controllo esso vi invierà un'e-mail di
   avviso. Se si ignora l'allarme, esso va in time out, ma si
   ripete periodicamente.

   Occasionalmente si ha un falso allarme. È una buona idea, se
   si riceve un allarme, forzare un autotest dell'UPS il giorno
   seguente e vedere se l'allarme va via (la procedura per fare
   questo dipende dal software del proprio UPS). Se l'allarme è
   persistente, è necessario sostituire le batterie.

   È stato riferito che batterie in cattivo stato possono anche
   produrre sintomi quali falsi guasti dell'inverter o controlli
   elettronici instabili. Anche se il proprio UPS mostra sintomi
   epilettici come ripetizione degli allarmi e l'accensione delle
   spie del pannello, una batteria in cattivo stato è la prima
   cosa da sospettare.

   I produttori di UPS preferirebbero naturalmente che si
   sostituisca interamente il proprio UPS quando le batterie si
   muoiono, poiché fanno più denaro in questo modo. Ma in effetti
   non c'è niente di unico o magico sulle batterie dell'UPS. Sono
   di tipo standard utilizzate anche per altre applicazioni come
   alimentatori di elettroniche marine, con connettori standard.
   Si possono comprare da fornitori diversi dal produttore di
   UPS, e talvolta sostituirle con equivalenti che sono migliori
   e meno costose.

   È meglio attendere l'allarme di batteria scarica prima di
   ordinare un ricambio; tenere le batterie sullo scaffale riduce
   la loro vita a meno che non vengano mantenute cariche.

   Non buttare le vecchie batterie nei rifiuti normali! Esse
   contengono metalli tossici e acidi. Si sia gentili con
   l'ambiente e le si consegni a squadre qualificate per il
   riciclaggio. Molti venditori di batterie faranno questo per
   voi. Se no, la propria compagnia locale dei rifiuti o
   l'autorità di smaltimento dei rifiuti può spiegare come e dove
   gettarle senza pericolo.

   Sotto, si troveranno alcuni suggerimenti per comperare
   batterie di ricambio. Un'importante avvertimento: almeno un
   utilizzatore ha comprato una delle batterie di ricambio
   riportate sotto e scoperto che non entra nella sua unità.
   Questo richiede tagli e saldature, e altre cose
   indesiderabili, perciò si faccia molta attenzione nel misurare
   le proprie batterie; incluoo ogni millimetro dei terminali di
   connessione che possa causare problemi.

   Sebbene si possa fare un cambio a caldo delle proprie batterie
   mentre il computer è in funzione, potrebbe non essere molto
   soddisfacente, perché l'unità non saprà che le batterie sono
   state cambiate e il demone di controllo continuerà a mostrare
   un indicazione di batteria scarica. Per correggere questa
   situazione bisogna fare una scarica e ricarica della batteria.
   A questo punto la batteria dovrebbe essere calibrata meglio.

   Potrebbero essere necessarie varie scariche e ricariche delle
   batterie nuove prima che giungano alla piena capacità e la
   calibrazione sia accurata. Se il proprio UPS contiene due o
   più unità batteria e il proprio software di controllo riporta
   per loro livelli di tensione separati, un modo per valutare è
   di osservare la differenza nei livelli di tensione. Quando le
   celle giungono alla piena capacità nominale, le loro tensioni
   devono convergere.
     _________________________________________________________

4.4. Comprare batterie

   APC costruisce "Unità di Batterie di Ricambio" per tutti i
   modelli SmartUPS, ma vendono direttamente solo negli USA. Il
   proprio negozio locale Yamaha SeaDoo (se se ne ha uno) tratta
   batterie marine da 35 ampere/ora che sono un ricambio diretto
   per i tipi che APC usa in molti dei suoi modelli. Esse sono
   gel-cel e raddoppieranno il tempo di lavoro e/o taglieranno il
   tempo di ricarica a metà. Qui ci sono alcuni fornitori della
   West Coast:
Jet Works
1587 Monrovia Ave.
Newport Beach CA 9266?
Tel: +1 714 548-5259

J-W Batteries, Inc.
Tel: +1 714 548-4017

WPS 49-1200
GEL-CELL KB-35 BATTERY

   La compagnia che ho sentito maggiormante raccomandata (da Carl
   Erhorn, uno sviluppatore del progetto apcupsd ) è chiamata
   Battery Wholesale Distributors di Georgetown, Texas. Se si
   hanno domande, si possono contattare per telefono al (800)
   365-8444, 9:00AM to 5:00PM (ora locale), da Lunedì a Venerdì.
   Carl riporta di avere ricevuto email da loro nei weekend,
   sebbene l'ufficio allora non fosse aperto.

   Il sito web, con il prezzo corrente, è
   www.batterywholesale.com. Loro spediscono fuori dagli USA,
   accettano tutte le carte di credito comuni, e accettano ordini
   per telefono o Web.

   Carl riporta che BWD ha trovato costruttori che costruiscono
   batterie in involucri di dimensioni standard, ma hanno
   capacità supplementare superiore a quella delle batterie
   dell'UPS originale. Spesso, la differenza è di oltre il 15%, e
   questo può comportare un maggior tempo di lavoro. È un buon
   aggiornamento per un basso aumento di prezzo.

   BWD è anche 'ecologico', nel senso che incoraggia a riciclare
   le proprie batterie vecchie, e accetterà indietro le batterie
   vecchie se non si trova un sito locale che le ricicli. Si paga
   la spedizione, ma oltre quello non c'è nessun ricarico.

   Carl dice: "Sono rimasto molto soddisfatto con i loro
   prodotti, il servizio, e i prezzi. Spero che li troverete
   utili per voi così come ho fatto io. Ho avuto rapporti con
   loro da circa il 1994, e non sono mai stato deluso. Il
   proprietario del sito è anche molto capace su problemi
   tecnici, così se si hanno domande sui loro prodotti può dare
   un parere tecnico quando se ne ha bisogno."
     _________________________________________________________

5. Riconoscimenti e risorse collegate

   Porzioni sostanziali di questo documento, in particolare i
   pezzi sulla manutenzione del proprio UPS, erano in origine
   parti della documentazione apcupsd. Il manutentore del
   progetto mi ha permesso benevolmente di riutilizzarlo qui.
   Altre parti erano parti del mio Unix Hardware Buyer HOWTO.

   C'era un precedente UPS HOWTO di Harvey J. Stein, ultimo
   aggiornamento nel 1997. Era così obsoleto che ho finito per
   non usarlo.

   C'è una FAQ sugli UPS che è leggermente datata, ma contiene
   tuttora alcune buone raccomandazioni.
